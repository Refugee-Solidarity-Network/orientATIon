[
    {
        "section": "Kayıt ve Statü",
        "question": "Ülkemden kaçmak zorunda kaldım ve Türkiye’ye geldim. Ne yapmalıyım?",
        "answer": "\n<p>Savaş veya zulüm sebebiyle ülkelerinden kaçmak zorunda kalmış ve ülkelerine geri dönemeyecek durumda olan kişilerin sığınma talebinde bulunma hakkı vardır. Türkiye’de sığınmacılarla ilgili işlemler 6458 sayılı Yabancılar ve Uluslararası Koruma Kanunu’na göre yapılır. Türkiye’de sığınmacılarla ilgili iş ve işlemleri yürütme görevini üstelenen kurum ise İçişleri Bakanlığı’na bağlı olarak faaliyet gösteren Göç İdaresi Başkanlığı’dır. Göç İdaresi Başkanlığı’nın her şehirde İl Göç İdaresi Müdürlüğü adı verilen il müdürlükleri bulunmaktadır.</p>\n<p>Savaş ve zulüm sebebiyle ülkenize geri dönemeyecek durumdaysanız bir sığınma başvurusu yapmanız gerekir. Bu başvurunun ismi “uluslararası koruma başvurusu”dur. Başvurunuzu bulunduğunuz ildeki İl Göç İdaresi Müdürlüğü’ne yapabilirsiniz.</p>\n<p>Uluslararası koruma başvurusu yaptığınızda, başvurunuzla ilgili nihai bir karar verilinceye kadar Türkiye’de kalmanıza izin verilecektir. Bu değerlendirme süresince eğitim, ve belirli koşulları sağladığınız takdirde sağlık gibi temel haklardan ve çeşitli hizmetlerden faydalanabileceksiniz. Eğer değerlendirme sürecinin sonunda başvurunuzla ilgili olumlu bir karar verilirse, uluslararası koruma statüsüyle Türkiye’de kalmanıza izin verilecektir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=0"
    },
    {
        "section": "Kayıt ve Statü",
        "question": "Kimlere uluslararası korumadan yararlanma hakkı verilmiştir?",
        "answer": "\n<p>Irkınız, dininiz, siyasi görüşleriniz, milliyetiniz veya belirli bir toplumsal gruba aidiyetiniz sebebiyle ülkenizde zulme maruz kaldıysanız ya da bu nedenlerden ötürü zulüm görme tehlikesi sebebiyle ülkenizi terk ettiyseniz veya savaş ve iç çatışma gibi ayrım gözetmeyen şiddet olayları nedeniyle ülkenizi terk etmek zorunda kaldıysanız uluslararası korumadan yararlanabilirsiniz. İlaveten, eğer, ülkenize geri dönmeniz durumunda ölüm cezasına çarptırılmanız veya hakkınızda verilmiş olan ölüm cezasının infaz edilmesi ya da işkence veya başka türlü onur kırıcı muamelelere maruz kalma tehlikesi altındaysanız, yine uluslararası korumadan yararlanma talebinde bulunabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=1"
    },
    {
        "section": "Kayıt ve Statü",
        "question": "Suriye’den gelen sığınmacılar Türkiye’de uluslararası koruma başvurusu yapabilir mi?",
        "answer": "\n<p>Suriye’den gelen Suriye Arap Cumhuriyeti vatandaşları, vatansızlar ve daha önce Suriye’de ikamet etmekte olan mülteciler “geçici koruma” adı verilen ayrı bir uygulamaya tabidirler. Türkiye, bu uygulama uyarınca, Suriye’den Türkiye’ye sığınan kişilere yasal olarak Türkiye’de kalma ve bazı hak ve hizmetlerden yararlanma hakkı tanımıştır. Dolayısıyla, Suriye’den gelen sığınmacılara halihazırda geçici koruma uygulaması uyarınca Türkiye’de kalma ve Türkiye’deki bazı hak ve hizmetlerden yararlanma hakkı tanındığından, bu kişilerin ayrıca bir uluslararası koruma başvurusu yapmaları gerekli görülmemiştir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=2"
    },
    {
        "section": "Kayıt ve Statü",
        "question": "Türkiye’de uluslararası koruma başvurusu yapmak bana ne sağlar?",
        "answer": "\n<p>Uluslararası koruma başvurusu yapmanız size öncelikle Türkiye’de yasal kalış hakkı sağlamaktadır.  Türkiye’deki yasal kalış hakkınız, başvurunuzla ilgili yapılan değerlendirmeler sonucunda nihai olarak olumsuz bir karar verilinceye kadar devam edecektir ve bu süre boyunca sizden güvende olmadığınız bir ülkeye gitmeniz istenmeyecektir. Ayrıca, başvurunuzun değerlendirildiği süre boyunca başta eğitim ve başvurunuzu takip eden bir yıl boyunca sağlık olmak üzere çeşitli hak ve hizmetlerden yararlanmanız mümkün olacaktır.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=3"
    },
    {
        "section": "Kayıt ve Statü",
        "question": "Uluslararası koruma başvurusu yapmak üzere nereye gitmeliyim?",
        "answer": "\n<p>Uluslararası koruma başvurunuzu bulunduğunuz ildeki İl Göç İdaresi Müdürlüğü’ne yapabilirsiniz. Başvuru ve kayıt işlemleriniz gittiğiniz İl Göç İdaresi Müdürlüğü tarafından tamamlanabilir veya başka bir İl Göç İdaresi Müdürlüğü’ne yönlendirilebilirsiniz. Başka bir ile yönlendirilmeniz durumunda, yönlendirildiğiniz ile seyahat ederek orada bulunan İl Göç İdaresi Müdürlüğü’ne başvuruda bulunmanız gerekir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=4"
    },
    {
        "section": "Kayıt ve Statü",
        "question": "Uluslararası koruma başvurusunda bulunmak için herhangi bir süre sınırlaması var mı?",
        "answer": "\n<p>Türkiye’de uluslararası koruma başvurusu yapmak için herhangi bir yasal süre sınırlaması bulunmamaktadır. Bununla birlikte, kişilerin Türkiye’ye gelmelerini takiben en kısa sürede uluslararası koruma başvurusuyla ilgili süreçleri başlatmaları önerilmektedir. </p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=5"
    },
    {
        "section": "Kayıt ve Statü",
        "question": "Uluslararası koruma başvurusu sırasında nasıl bir süreç izlenir?",
        "answer": "\n<p>Bulunduğunuz ya da yönlendirildiğiniz ildeki İl Göç İdaresi Müdürlüğü’ne yaptığınız uluslararası koruma başvurusunu takiben sizinle bir kayıt görüşmesi gerçekleştirilecektir. Uygulamada, yetkililerinin iş yükünden dolayı uluslararası koruma kayıt görüşmenizin müracaat ettiğiniz gün gerçekleştirilmesi mümkün olmayabilir. Bu durumda yetkililer size kayıt işlemlerinizi tamamlamak için gelmeniz gereken tarihi bildirecektir.</p>\n<p>Kayıt görüşmesi sırasında size kimlik bilgileriniz ve ülkenizi terk etme nedenlerinizle ilgili sorular sorulacaktır. Menşe ülkenizden ayrılma ve ülkenize geri dönememe sebeplerinizle ilgili bilgileri kayıt aşamasından başlayarak doğru, tutarlı ve eksiksiz bir biçimde yetkililerle paylaşmanız uluslararası koruma ihtiyacınızın değerlendirilmesi sürecinde büyük önem taşımaktadır.</p>\n<p>Kayıt görüşmesinde sizden, eğer varsa, yanınızda getirdiğiniz pasaport ya da benzeri kimlik belgelerinizi ve ülkenizde yaşadığınız sorunlara dair belgeleri sunmanız istenecektir. Bu belgelerin fotokopileri alınarak dosyanıza konacak, asılları size iade edilecektir. Yetkililer gerek görürlerse üzerinizdeki ve beraberinizdeki eşyaları kontrol etmek isteyebilirler. Kayıt sırasında ayrıca parmak iziniz alınacak ve biyometrik özelliği olan bir fotoğrafınız çekilecektir. Yine bu aşamada yetkililer gerek görmeleri halinde sizi sağlık kontrolü için bir sağlık kurumuna yönlendirebilir. Eğer beraberinizde gelen aile bireyleriniz varsa bu işlemler onlar için de aynı şekilde gerçekleştirilir.</p>\n<p>Kayıt görüşmesi sırasında uluslararası koruma başvurunuzun nasıl inceleneceği ve değerlendirileceği, başvurunuz hakkında olumsuz bir karar verilmesi durumunda sahip olduğunuz itiraz yolları, başvuru sahibi olarak Türkiye’de kalışınız süresince yararlanabileceğiniz hak ve hizmetler ile uymanız gereken yükümlülükler hakkında sözlü ve yazılı bilgiler sizinle paylaşılacaktır.</p>\n<p>Kayıt işlemlerinin sonunda veya ilerleyen bir tarihte ise, başvurunuzla ilgili ayrıntılı bilgiler sunacağınız “bireysel mülakat” görüşmesinin ne zaman ve nerede gerçekleşeceği size bildirilecektir.</p>\n<p>Son olarak, kayıt işlemlerinizi tamamladıktan sonra size ve varsa birlikte geldiğiniz aile üyelerinize Uluslararası Koruma Başvuru Sahibi Kimlik Belgesi düzenlenecektir. Bu kimlik belgesi uluslararası koruma talebinde bulunduğunuzu gösteren bir kimlik belgesidir ve geçerlilik süresi yetkililer tarafından belirlenerek kimlik belgesine işenir. Kimlik belgenizin geçerlilik süresi dolduğunda, belgeyi düzenleyen İl Göç İdaresi Müdürlüğü’ne müracaat ederek geçerlilik süresini uzatmanız gerekmektedir. Bu kimlik belgesi için bir ücret ödemeniz gerekmemektedir.</p>\n<p>Uluslararası Koruma Başvuru Sahibi Kimlik Belgeniz sizin için özel olarak belirlenen ve ‘99’ ile başlayan yabancı kimlik numarasını içermektedir. Başta eğitim ve sağlık olmak üzere, Türkiye’de hak ve hizmetlerden faydalanabilmek için kimlik numarasına ihtiyacınız olacaktır.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=6"
    },
    {
        "section": "Kayıt ve Statü",
        "question": "Uluslararası koruma başvurusu yaptığımda nerede ikamet edeceğim?",
        "answer": "\n<p>Uluslararası koruma başvurusu yapan kişilere istedikleri herhangi bir şehirde ikamet etme hakkı verilmemiştir. Bu kapsamda uluslararası koruma başvurusunda bulunan kişilerin “uydu il” olarak adlandırılan ve İl Göç İdaresi Müdürlüğünce belirlenecek olan bir ilde ikamet etmeleri öngörülmektedir</p>\n<p>Yönlendirileceğiniz uydu il, kayıt başvurusunda bulunduğunuz il olabileceği gibi başka bir il de olabilir. Özellikle tercih ettiğiniz veya yakınlarınızın yaşadığı bir il varsa, bunu başvuru sırasında yetkililerle paylaşabilirsiniz. Mevcut koşullar ve olanaklar dahilinde talep ettiğiniz ilde ikamet etmenize izin verilmesi mümkün olabilir, ancak tercihiniz doğrultusunda size bir il tayin edilmesinin garantisi yoktur.</p>\n<p>Uluslararası koruma başvuru sahiplerine, yönlendirildikleri uydu ilde bulunan İl Göç İdaresi Müdürlüğü’ne düzenli aralıklarla giderek bildirimde bulunma yükümlülüğü getirilebilmektedir. Sizlerden bu bildirim yükümlülüğüne uymanız beklenmektedir. Ayrıca, uluslararası koruma başvurusunda bulunmuş kişiler için düzenlenen kimlik belgelerinde kişilerin kayıtlı oldukları uydu il belirtilmektedir. Kişilerin kendilerine sağlanan hak ve hizmetlerden, kimlik belgesinde yazan ilde yararlanmaları esastır.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=7"
    },
    {
        "section": "Kayıt ve Statü",
        "question": "Başka bir şehre seyahat etmem mümkün mü?",
        "answer": "\n<p>Uluslararası koruma başvuru sahiplerinin yönlendirildikleri uydu ilde yaşamaları ve düzenli olarak bildirim yükümlülüğüne uymaları gerekmektedir. Bu nedenle, kişilerin kayıtlı oldukları uydu ilin dışına çıkmadan önce o ilin İl Göç İdaresi Müdürlüğü’ne başvuruda bulunarak veya <a href=\"https://www.turkiye.gov.tr/goc-idaresi-genel-mudurlugu\">e-Devlet</a> üzerinde online olarak yol izin belgesi almaları gerekmektedir. İl Göç İdaresi Müdürlüğü bulunduğunuz ilin dışına çıkma talebinize olumlu ya da olumsuz bir cevap verebilir. Olumlu bir cevap almanız halinde, size verilecek yazılı izin belgesini seyahatiniz boyunca mutlaka yanınızda bulundurunuz.</p>\n<p>Başka bir şehre seyahat etmek için verilen izin genellikle en fazla on beş gündür. Eğer bu süre içerisinde kayıtlı olduğunuz şehre geri dönmeniz mümkün olmayacaksa, seyahat ettiğiniz şehirdeki İl Göç İdaresi Müdürlüğü’ne giderek bu sürenin uzatılmasını talep edebilirsiniz. Yetkililer bu talebinize olumlu ya da olumsuz bir cevap verebilirler. Son olarak, izin süresini uzatma talebinizi, size verilen izin süresi dolmadan yapmanız gerekmektedir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=8"
    },
    {
        "section": "Kayıt ve Statü",
        "question": "Yol izin belgesini nasıl alabilirim?",
        "answer": "\n<p>Kayıtlı olduğunuz ilin sınırları dışına seyahat etmeden önce temin etmeniz gereken yol izin belgesini kayıtlı olduğunuz ikamet ilindeki İl Göç İdaresi Müdürlüğü’ne başvurarak ya da <a href=\"https://www.turkiye.gov.tr/goc-idaresi-genel-mudurlugu\">e-Devlet</a> üzerinden online olarak alabilirsiniz. e-Devlet üzerinden yaptığınız başvurunun İl Göç İdaresi Müdürlüğü’nce olumlu veya olumsuz değerlendirildiğine ilişkin bilgilendirme cep telefonunuza mesaj olarak gönderilir. Başvurunuz olumlu değerlendirildiği takdirde İl Göç İdaresi Müdürlüğü’ne müracaat etmeksizin yol izin belgenizin e-Devlet üzerinden çıktısını alabilir ve seyahat edebilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=9"
    },
    {
        "section": "Kayıt ve Statü",
        "question": "Kayıtlı olduğum uydu ili değiştirmem mümkün mü?",
        "answer": "\n<p>Eğer başka bir ilde yasal olarak ikamet eden anne, baba, kardeş, eş, çocuk, büyükanne ve büyükbaba gibi yakın aile üyeleriniz varsa, onların yaşadığı ile sevk edilmeyi talep edebilirsiniz. Eğer bir sağlık sorununuz varsa ve yaşadığınız ildeki sağlık kuruluşları tedaviniz için sizi başka bir ildeki bir hastaneye sevk ettiyse, kaydınızın bu ile alınmasını isteyebilirsiniz. Böyle bir durumda, talebinizi kayıtlı olduğunuz ildeki İl Göç İdaresi Müdürlüğü’ne yazılı olarak iletmeniz gerekmektedir. Yapacağınız bu başvuru yetkili makamlar tarafından değerlendirilecek ve size olumlu ya da olumsuz bir cevap verilecektir.</p>\n<p>Yukarıda açıklanan iki durum dışındaki sebeplerden dolayı uydu ilinizi değiştirmek istiyorsanız, bu talebinizi gerekçesiyle birlikte İl Göç İdaresi Müdürlüğü’ne sunmanız gerekir. Yapacağınız bu başvuru yetkili makamlar tarafından değerlendirilecek ve size olumlu ya da olumsuz bir cevap verilecektir.</p>\n<p>Uydu il değişikliği talebinize olumlu bir cevap almanız durumda, size verilen süre içerisinde yeni uydu ilinizdeki İl Göç İdaresi Müdürlüğü’ne giderek kayıt işlemlerinizi tamamlamanız gerekmektedir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=10"
    },
    {
        "section": "Kayıt ve Statü",
        "question": "Kayıtlı olduğum uydu ili izinsiz terk edersem ne olur?",
        "answer": "\n<p>Kayıtlı bulunduğunuz uydu ilden İl Göç İdaresi Müdürlüğü yetkililerinin yazılı izni olmadan ayrılmamanız gerekmektedir. İkamet ilinizi izinsiz terk etmeniz durumunda, uluslararası koruma başvurusu yapanlar için geçerli olan ikamet ve bildirim yükümlülüğüne uymadığınız için bu durum başvurunuzu takip etme niyetiniz olmadığı şeklinde değerlendirilir ve uluslararası koruma başvurunuz geri çekilmiş sayılır. Bu karar da temel olarak başvurunuzla ilgili işlemlerin sona erdirilmesi anlamına gelir. Bu sebeple ikamet ilinizi izinsiz olarak terk etmemeniz çok önemlidir.</p>\n<p>Ayrıca, uluslararası koruma başvuru sahiplerinin kendilerine sağlanan hak ve hizmetlerden kayıtlı oldukları ilde faydalanmaları esastır. Bu sebepten ötürü, acil sağlık ihtiyaçları gibi acil durumlar hariç tutulmak üzere kayıtlı olduğunuz il dışında hak ve hizmetlerden faydalanmanız mümkün olmayacaktır.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=11"
    },
    {
        "section": "Kayıt ve Statü",
        "question": "Türkiye’de adres kontrolü neden yapılıyor?",
        "answer": "\n<p><span style=\"font-size: 12px; color: #808080;\">Son Güncelleme Tarihi: 03.04.2022</span></p>\n<p>Adres kontrolleri, Geçici Koruma veya Uluslararası Koruma kapsamında olan kişilerin beyan ettikleri ikamet adresleri ile MERNİS (Merkezi Nüfus İdaresi Sistemi) ve GÖÇNET sistemlerindeki adreslerinin uyumlu hale getirilmesi amacıyla yapılmaktadır. Kayıt ilinde ikamet etmeyen kişilerin yükümlülüklerine uyarak, hak ve hizmetlerden yararlanabilecekleri kendi kayıtlı oldukları illerde ikamet etmelerinin sağlanması amaçlanmaktadır.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=12"
    },
    {
        "section": "Kayıt ve Statü",
        "question": "Adres kontrolü kimleri kapsıyor?",
        "answer": "\n<p><span style=\"font-size: 12px; color: #808080;\">Son Güncelleme Tarihi: 03.04.2022</span></p>\n<p>Adres kontrolü Türkiye’de yaşayan Geçici Koruma kapsamında ve Uluslararası Koruma kapsamında olan kişi ve aileleri kapsamaktadır.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=13"
    },
    {
        "section": "Kayıt ve Statü",
        "question": "Adres kontrolünde ikamet adresimde değildim. Ne yapmam gerekiyor?",
        "answer": "\n<p><span style=\"font-size: 12px; color: #808080;\">Son Güncelleme Tarihi: 03.04.2022</span></p>\n<p>En yakın zamanda randevu alıp İl Göç İdaresi’ne adres bilgilerinizi güncellemek üzere başvuruda bulunmalısınız. Randevunuzu <a href=\"https://e-randevu.goc.gov.tr/\">https://e-randevu.goc.gov.tr/</a> sitesi üzerinden oluşturabilirsiniz. Randevu gününe giderken sizden talep edilen belgelerinizi almayı unutmamalısınız. Yanınızda hangi belgeleri götürmeniz gerektiğini aşağıdaki ”Adresimi güncellemek için İl Göç İdaresi’ne hangi belgeleri götürmeliyim?” sorunun cevabında bulabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=14"
    },
    {
        "section": "Kayıt ve Statü",
        "question": "Adresimde olmadığıma ilişkin olarak bana kimliğimin sonlandırıldığına dair bir mesaj geldi, ne yapmalıyım?",
        "answer": "\n<p><span style=\"font-size: 12px; color: #808080;\">Son Güncelleme Tarihi: 03.04.2022</span></p>\n<p>Internet üzerinden (<a href=\"https://e-randevu.goc.gov.tr/\">https://e-randevu.goc.gov.tr/</a>) “adres tescil” sekmesini seçerek İl Göç İdaresi Müdürlüğü’nden randevu almanız gerekmektedir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=15"
    },
    {
        "section": "Kayıt ve Statü",
        "question": "Adresimi güncellemek için İl Göç İdaresi’ne hangi belgeleri götürmeliyim?",
        "answer": "\n<p><span style=\"font-size: 12px; color: #808080;\">Son Güncelleme Tarihi: 03.04.2022</span></p>\n<p>Adres kaydınızı gerçekleştirmek için kira sözleşmeniz veya adınıza düzenlenmiş bir fatura (elektrik, su, doğalgaz) ile başvuruda bulunmalısınız. İl Göç İdaresi beyan ettiğiniz adreste ikamet ettiğinizi doğrulamak için ek belgeler isteyebilir. Güncel adresinizi paylaştığınız, bu adreste kayıtlı bulunan yetişkin bir birey ile de başvuruda bulunabilirsiniz. Bu durumda İl Göç İdaresi aynı adreste kayıtlı olan kişilerden sizin de adreste ikamet ettiğiniz onayladıklarına dair bir muvafakatname isteyecektir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=16"
    },
    {
        "section": "Kayıt ve Statü",
        "question": "Adres bilgilerini güncellememem durumunda ne olur?",
        "answer": "\n<p><span style=\"font-size: 12px; color: #808080;\">Son Güncelleme Tarihi: 03.04.2022</span></p>\n<p>Türkiye devletinin sunduğu hizmet ve yardımlardan yararlanabilmek için kendi kayıtlı bulunduğunuz ilde ve beyan ettiğiniz adreste ikamet ediyor olmalısınız.  Adres değişikliğinizle ilgili güncelleme yapmamanız durumunda, Uluslararası Koruma statünüz ile ilgili problem yaşayabilirsiniz. Haklarınıza ve hizmetlere erişim konusunda sorunlarla karşılaşabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=17"
    },
    {
        "section": "Kayıt ve Statü",
        "question": "İl Göç İdaresi’ne başvurarak adresimi güncelledim. Askıya alınan kimliğimin tekrar aktif edildiğini nasıl öğrenebilirim?",
        "answer": "\n<p><span style=\"font-size: 12px; color: #808080;\">Son Güncelleme Tarihi: 03.04.2022</span></p>\n<p>Aşağıda bulunan link üzerinden kimliğinizin güncel statüsünü kontrol edebilirsiniz:<br/>\n<a href=\"https://www.turkiye.gov.tr/goc-idaresi-uluslararasi-koruma-kisisel-bilgi-sorgulama-sonuclari\">https://www.turkiye.gov.tr/goc-idaresi-uluslararasi-koruma-kisisel-bilgi-sorgulama-sonuclari</a></p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=18"
    },
    {
        "section": "Kayıt ve Statü",
        "question": "Yönlendirildiğim uydu ilde bana barınma imkânı sunulacak mı?",
        "answer": "\n<p>Türkiye’de uluslararası koruma başvurusu yapan kişilere barınma imkânı sağlanmamaktadır. Kişilerin ikamet etmek üzere kendilerine tayin edilen şehirde kendi imkanlarıyla bir ev bulmaları ve barınma masraflarını kendilerinin karşılaması esastır.</p>\n<p>Ancak, özellikle hassas durumda olan çok az sayıdaki sığınmacı için barınma imkânı sağlanması mümkün olabilir. Eğer özel bir durumunuz varsa, bunu kayıt aşamasında yetkili makamlarla paylaşarak size bir barınma imkânı sunulup sunulamayacağına dair daha detaylı bilgi alabilirsiniz.</p>\n<p>On sekiz yaşından küçük olup ailesinden ayrı düşmüş ve refakatsiz durumdaki çocuk sığınmacılar ise Türkiye’deki yasalar uyarınca devlet korumasına alınmakta ve Çalışma ve Sosyal Güvenlik Bakanlığı’nın uygun göreceği kurumlarda devlet imkanlarıyla barındırılmaktadırlar.</p>\n<p>Son olarak, çeşitli kurum ve kuruluşlar imkanları ölçüsünde, Türkiye’deki sığınmacılara yönelik yardım ve destek hizmetleri sunmaktadırlar. Kayıtlı olduğunuz şehirdeki sivil toplum kuruluşlarına başvurarak, bu yardımlar hakkında daha fazla bilgi alabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=19"
    },
    {
        "section": "Kayıt ve Statü",
        "question": "Özel bir durumum var. Ne yapmalıyım?",
        "answer": "\n<p>Türkiye’deki yasal düzenlemeler uyarınca, refakatsiz çocuklar, engelli bireyler, yaşlılar, hamile kadınlar, beraberinde çocuğu olan yalnız anne ya da babalar veya işkence, cinsel saldırı ya da diğer ciddi psikolojik, bedensel ya da cinsel şiddete maruz kalmış̧ kişiler “özel ihtiyaç sahibi” olarak değerlendirilmektedir.</p>\n<p>Özel ihtiyaç sahibi olarak değerlendirilen kişilere uluslararası koruma kapsamındaki tüm hak ve işlemlerde öncelik tanınacağı belirtilmektedir. Dolayısıyla siz ya da ailenizden herhangi bir birey özel ihtiyaç sahibi olarak belirlenen gruplar arasında yer alıyorsanız, bu durumu kayıt aşamasında İl Göç İdaresi Müdürlüğü yetkilileriyle paylaşmanız önemlidir. Eğer özel durumunuzu kayıt esnasında belirtmediyseniz veya özel durumunuz kaydınızı tamamladıktan sonra meydana geldiyse, daha sonradan da ilgili makamlara başvurarak kaydınızın özel ihtiyaç sahibi olarak düzeltilmesini talep edebilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=20"
    },
    {
        "section": "Kayıt ve Statü",
        "question": "Uluslararası koruma başvurumla ilgili benimle gerçekleştirileceği söylenen “bireysel mülakat” nedir? Bireysel mülakatta neler konuşulur?",
        "answer": "\n<p>Bireysel mülakat, ülkenizden kaçma nedenleriniz ve niçin geri dönmekten korktuğunuz konusunda ayrıntılı açıklamalar yapmanıza imkân vermek için İl Göç İdaresi Müdürlüğü’nde gerçekleştirilecek olan bir görüşmedir. Bu görüşme sonrasında yetkililer sizin Türkiye’de uluslararası korumadan yararlanma kriterlerini taşıyıp taşımadığınız konusunda karar verecektir. Bu yüzden mülakat, başvurunuzun değerlendirilmesi sürecindeki en önemli aşamadır.</p>\n<p>Bu görüşmede size, ülkenizden ayrılma sebepleriniz ve ülkenize neden geri dönemeyeceğinize dair ayrıntılı sorular sorulacak ve size bu konularla ilgili açıklamalar yapma, varsa elinizdeki belgeleri sunma imkânı tanınacaktır.</p>\n<p>Bu görüşmenin kayıt tarihinizden itibaren otuz gün içinde gerçekleştirilmesi gerekir, ancak uygulamada bu süre uzayabilmektedir.</p>\n<p>Eğer beraberinizde gelen aile bireyleriniz varsa, gerekli görüldüğü takdirde onlarla da mülakat yapılabilir. Sizinle veya aile bireylerinizle daha sonra ilave mülakatlar da gerçekleştirilebilir.</p>\n<p>Bireysel mülakat sırasında ülkenizi terk etme ve geri dönememe sebeplerinizi açıklıkla ve dürüst bir şekilde anlatmanız hem sizin hem de başvurunuzla ilgili karar verecek yetkilinin işini kolaylaştıracaktır.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=21"
    },
    {
        "section": "Kayıt ve Statü",
        "question": "Uluslararası koruma başvurumla ilgili işlemler sırasında tercüman hizmeti sağlanacak mı?",
        "answer": "\n<p>Eğer yetkililerle Türkçe veya başka bir ortak dilde anlaşamayacak durumdaysanız hem kayıt hem de bireysel mülakat görüşmelerinde tercüman talep etme hakkınız vardır. Ayrıca, uluslararası koruma işlemlerinin her aşamasında, size yapılacak bildirimin anlayabileceğiniz bir dilde yapılması esastır. Size sağlanacak tercüman desteği için sizden herhangi bir ücret talep edilmeyecektir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=22"
    },
    {
        "section": "Kayıt ve Statü",
        "question": "Başvurum sırasında yetkili makamlarla paylaştığım bilgiler kendi ülkemin makamlarıyla ya da başka kişi veya kurumlarla paylaşılacak mı?",
        "answer": "\n<p>Başvurunuz sırasında İl Göç İdaresi Müdürlüğü yetkilileriyle paylaştığınız bilgi ve belgeler kendi ülkeniz makamları da dâhil olmak üzere başka hiçbir kişi ve kurumla paylaşılmaz. Aynı şekilde, Türkiye’de uluslararası koruma başvurusu yaptığınız bilgisi de kendi ülkeniz makamlarıyla paylaşılmayacaktır.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=23"
    },
    {
        "section": "Kayıt ve Statü",
        "question": "Başvurumla ilgili karar ne zaman verilecek?",
        "answer": "\n<p>Eğer başvurunuz “normal prosedürde” değerlendiriliyorsa, başvurunuzla ilgili karar altı ay içinde verilmeye çalışılacaktır. Bu sürenin uzaması durumunda yetkili makamlar sizleri bilgilendirecektir.</p>\n<p>Eğer başvurunuz “hızlandırılmış değerlendirme” usulüyle ele alınıyorsa, bu süre çok daha kısa olacaktır. Bu durumda mülakattan sonra beş gün içerisinde başvurunuzun değerlendirilmesi öngörülmüştür. Hızlandırılmış değerlendirme ile ilgili daha ayrıntılı bilgiyi ilerleyen kısımda bulabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=24"
    },
    {
        "section": "Kayıt ve Statü",
        "question": "Yaptığım uluslararası koruma başvurusuna dair karar nasıl verilir?",
        "answer": "\n<p>Yetkililer kayıt ve mülakat aşamalarında sunduğunuz bilgi ve belgeler ışığında ve ilgili yasal mevzuat doğrultusunda uluslararası korumadan yararlanma kriterlerini taşıyıp taşımadığınıza dair ayrıntılı bir inceleme yapacak ve bir karar verecektir. Başvurunuz hakkında karar verilirken hem sizin kişisel durumunuz değerlendirilecek hem de sunduğunuz bilge ve belgelere ilaveten menşe ülkeniz veya daha önce ikamet ettiğiniz ülkeye dair genel koşullar da göz önünde bulundurulacaktır.</p>\n<p>Uluslararası koruma başvurunuza ilişkin kararlar bireysel olarak verilir. Ancak, beraberinizdeki aile üyeleri adına başvuru yaptıysanız, başvurunuz bütün olarak değerlendirilecek ve verilen karar tüm aile üyelerinizi kapsayacaktır.</p>\n<p>Yapılan değerlendirme sonucunda başvurunuz kabul edilebilir ya da reddedilebilir. Hakkınızda verilecek olan karar size ve varsa avukatınıza yazılı olarak tebliğ edilir. Eğer hakkınızda olumsuz bir karar verildiyse, başvurunuzun reddedilme gerekçeleri ve bu karara karşı başvurabileceğiniz itiraz yolları konusunda sizinle bilgi paylaşılır.</p>\n<p>Başvurunuzun kabul edilmesi halinde ise size uluslararası koruma statülerinden biri tanınacaktır. Türkiye’de üç çeşit uluslararası koruma statüsü vardır. Bunlar mülteci, şartlı mülteci ve ikincil koruma statüleridir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=25"
    },
    {
        "section": "Kayıt ve Statü",
        "question": "Mülteci statüsü kimlere verilir?",
        "answer": "\n<p>Bir “Avrupa ülkesinden”, yani Avrupa Konseyi’ne üye bir ülkeden gelen ve ırkı, dini, siyasi görüşleri, milliyeti veya belirli bir toplumsal gruba aidiyeti sebebiyle ülkesinde zulme maruz kaldığı ya da zulüm görme tehlikesi sebebiyle ülkesine geri dönemeyecek durumda olduğu değerlendirilen kişilere “mülteci” statüsü verilir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=26"
    },
    {
        "section": "Kayıt ve Statü",
        "question": "Şartlı mülteci statüsü kimlere verilir?",
        "answer": "\n<p>“Şartlı mülteci” statüsü, “Avrupa dışında bir ülkeden”, yani Avrupa Konseyi’ne üye olmayan bir ülkeden gelen ve ırkı, dini, siyasi görüşleri, milliyeti veya belirli bir toplumsal gruba aidiyeti sebebiyle ülkesinde zulme maruz kaldığı ya da zulüm görme tehlikesi sebebiyle ülkesine geri dönemeyecek durumda olduğu değerlendirilen kişilere verilen bir statüdür.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=27"
    },
    {
        "section": "Kayıt ve Statü",
        "question": "İkincil koruma statüsü kimlere tanınır?",
        "answer": "\n<p>Savaş veya iç çatışma gibi sebeplerden ya da ayrım gözetmeyen şiddet olayları nedeniyle ülkesine geri dönemeyecek durumda olduğuna karar verilen kişiler ile ülkesine geri dönmesi durumunda ölüm cezasına çarptırılma veya hakkında verilmiş olan ölüm cezasının infaz edilmesi ya da işkence veya başka türlü onur kırıcı muamelelere maruz kalma tehlikesi altında kalacağı değerlendirilen kişilere “ikincil koruma” statüsü verilir. </p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=28"
    },
    {
        "section": "Kayıt ve Statü",
        "question": "Başvuruma olumlu bir cevap aldım ve bana bir uluslararası koruma statüsü verildi. Bu statü bana ne sağlayacak?",
        "answer": "\n<p>Başvurunuzla ilgili olumlu karar verilmesinin ardından, size ve varsa beraberinizde bulunan aile bireylerinize her bir bireye ayrı ayrı olmak üzere Uluslararası Koruma Statüsü Sahibi Kimlik Belgesi düzenlenecektir. Ücretsiz olarak size verilecek bu belge, sizin Türkiye’de uluslararası korumadan yararlanan bir kişi olduğunuzu gösterir ve ‘99’ ile başlayan yabancı kimlik numaranızı da içerir. Kimlik belgenizin geçerlilik süresi yetkililer tarafından belirlenerek kimlik belgesine işlenir. Kimlik belgenizin geçerlilik süresi dolduğunda, belgeyi düzenleyen İl Göç İdaresi Müdürlüğü’ne müracaat ederek geçerlilik süresini uzatmanız gerekmektedir. </p>\n<p>Mülteci, şartlı mülteci ve ikincil koruma statülerinden herhangi birinin tarafınıza verilmesi halinde, ülkenizdeki durum düzelmediği veya sizi uzun vadeli yerleşiminiz için kabul edecek başka bir ülke bulunmadığı sürece uluslararası koruma statü sahibi olarak Türkiye’de kalmanıza izin verilecektir. Ayrıca, statü sahibi olarak başta eğitim ve başvurunuzu takip eden bir yol boyunca sağlık olmak üzere çeşitli hak ve hizmetlerden de yararlanmaya devam edebileceksiniz.</p>\n<p>Son olarak, uluslararası koruma statüsü sahipleri için kendilerine tayin edilen bir ilde ikamet etme ve düzenli bildirimde bulunma yükümlülükleri getirilebilir. Böyle bir durumda, sizden bu yükümlülüklerinize uymanız beklenecektir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=29"
    },
    {
        "section": "Kayıt ve Statü",
        "question": "Başvurumla ilgili olumsuz karar verilmesi ne anlama gelir?",
        "answer": "\n<p>Başvurunuzla ilgili olumsuz bir karar verilmesi, başvurunuzu değerlendiren makamın üç çeşit uluslararası koruma statüsünden hiçbirinin yararlanma kriterlerini taşımadığınıza kanaat getirmesi anlamına gelir. Hakkınızda verilen bu olumsuz karar, gerekçeleriyle birlikte size ve varsa avukatınıza veya yasal temsilcinize yazılı olarak tebliğ edilir. Karar size tebliğ edilirken bu kararın sonucu, bu karara karşı nasıl itiraz edebileceğiniz ve itiraz süreleriyle ilgili bir bilgilendirme de yapılır.</p>\n<p>Hakkınızda verilen karara itiraz etmek istemiyor ve ülkenize geri dönmek istiyorsanız, bunu İl Göç İdaresi Müdürlüğü’ndeki yetkililerle paylaşabilirsiniz. Yetkililer ülkenize kendi isteğinizle geri dönmeniz için yapmanız gereken işlemlerle ilgili sizi yönlendireceklerdir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=30"
    },
    {
        "section": "Kayıt ve Statü",
        "question": "Uluslararası koruma başvurum hakkında verilen olumsuz karara nasıl itiraz edebilirim?",
        "answer": "\n<p>Başvurunuza verilen olumsuz karara itiraz etme süresi ve yolu, başvurunuzun normal ya da hızlandırılmış değerlendirme usullerinden hangisiyle değerlendirildiğine göre farklılık göstermektedir. Hızlandırılmış değerlendirme sonucu verilen olumsuz kararlara nasıl itiraz edildiğine dair bilgiyi ilerleyen kısımda bulabilirsiniz.</p>\n<p>Normal usulde yapılan değerlendirme sonucunda uluslararası koruma başvurunuz reddedildiyse, bu karara itiraz etmek için öngörülmüş iki yol vardır. Bunlardan ilki, Uluslararası Koruma Değerlendirme Komisyonu’na başvuruda bulunmaktır. Uluslararası Koruma Değerlendirme Komisyonu bir mahkeme değildir. Bu komisyon, Göç İdaresi Başkanlığı bünyesinde kurulmuş olan ve uluslararası koruma başvuruları hakkında verilen kararlar ile uluslararası koruma başvuru ve statü sahipleri hakkında verilen diğer kararlara karşı itirazları değerlendiren bir organdır. Olumsuz kararın size tebliğ edilmesinden itibaren on gün içerisinde İl Göç İdaresi Müdürlüğü’ne giderek bu komisyona iletilmek üzere bir itiraz dilekçesi verebilirsiniz. Komisyonun itirazınızı on beş gün içinde sonuçlandırması gerekir. Bu süre beş gün daha uzayabilir. Ancak bazı durumlarda komisyonun başvurunuzu sonuçlandırması daha uzun sürebilir. Eğer Uluslararası Koruma Değerlendirme Komisyonu itirazınızı reddederse, bu ret kararından itibaren otuz gün içinde yetkili idare mahkemesine başvuruda bulunabilirsiniz.</p>\n<p>Uluslararası koruma başvurunuza verilen olumsuz karara itiraz etmek için öngörülmüş ikinci yol ise hakkınızda verilen olumsuz kararın size tebliğinden itibaren otuz gün içinde yetkili idare mahkemesine başvuruda bulunarak yargısal itiraz sürecini başlatmaktır. Dilerseniz Uluslararası Koruma Değerlendirme Komisyonu’na hiç başvurmadan doğrudan idare mahkemesine başvuruda bulunarak hakkınızda verilen olumsuz karara karşı dava açabilirsiniz. İdare mahkemesinin itiraz başvurunuzla ilgili karar vermesi için herhangi bir süre sınırlaması yoktur. Eğer idare mahkemesinin kararı da olumsuz olursa, bir üst mahkemeye son bir itirazda bulunma hakkınız vardır.</p>\n<p>Başvurunuza dair verilen olumsuz karara yasada belirtilen süreler içinde itirazda bulunmazsanız bu olumsuz karar kesinleşir. Türkiye’de yasal olarak kalmanıza gerekçe olabilecek başka sebepler yoksa, olumsuz karara süresi içerisinde itiraz etmeyen kişiler hakkında sınır dışı etme kararı verilir. Bu sebeple, hakkınızda verilen olumsuz karara belirtilen süreler içinde itiraz etmeniz çok önemlidir. Sınır dışı etme kararı ve bu karara karşı itiraz usulleriyle ilgili bilgiyi ilerleyen kısımda bulabilirsiniz.</p>\n<p>Benzer bir biçimde, Uluslararası Koruma Değerlendirme Komisyonu’na ve idare mahkemelerine yapacağınız başvurularda avukatlık hizmetlerinden nasıl faydalanabileceğinize dair bilgiyi ilerleyen kısımda bulabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=31"
    },
    {
        "section": "Kayıt ve Statü",
        "question": "Uluslararası koruma başvurum hızlandırılmış prosedürde değerlendirilip hakkımda olumsuz bir karar verildi. Hızlandırılmış prosedür nedir? Hızlandırılmış prosedürde alınan olumsuz karara nasıl itiraz edebilirim?",
        "answer": "\n<p>Yetkili makamlar, aşağıda sayılan durumlarda, uluslararası koruma başvurusunda bulunan kişinin başvurusunu hızlandırılmış bir şekilde değerlendirmeye alabilirler:</p>\n<ul>\n<li>Başvuru sırasında gerekçelerini sunarken uluslararası korumayı gerektirecek konulara hiç değinmemek,</li>\n<li>Sahte bilgi ya da yanıltıcı bilgi ve belge kullanarak veya kararı olumsuz etkileyebilecek bilgi ve belgeleri sunmayarak yetkilileri yanlış yönlendirmek,</li>\n<li>Kimliğinin ya da uyruğunun tespit edilmesini güçleştirmek amacıyla kimlik ya da seyahat belgelerini kötü niyetle imha etmek veya elden çıkarmak</li>\n<li>Sınır dışı edilmek üzere idari gözetim altında olmak,</li>\n<li>Sadece, Türkiye’den gönderilmeye yol açacak bir kararın uygulanmasını erteletmek ya da engellemek amacıyla başvuruda bulunmak,</li>\n<li>Kamu düzeni veya kamu güvenliği açısından tehlike oluşturmak ya da bu nedenlerle Türkiye’den daha önce sınır dışı edilmiş olmak veya</li>\n<li>Başvurunun geri çekilmiş sayılmasında sonra yeniden başvuruda bulunmak.</li>\n</ul>\n<p> </p>\n<p> </p>\n<p>Normal usulden farklı olarak hızlandırılmış usulde değerlendirilmesine karar verilen başvurularda, başvuru tarihinden itibaren üç gün içerisinde bireysel mülakatın yapılması ve mülakat tarihinden itibaren beş gün içerisinde başvuru hakkında bir karara varılması öngörülmüştür. Hızlandırılmış değerlendirme neticesinde başvurunuz hakkında olumlu ya da olumsuz bir karar verilebileceği gibi, başvurunuzun hızlandırılmış değerlendirmeden çıkartılarak normal usulle değerlendirilmesine de karar verilebilir.</p>\n<p>Uluslararası koruma başvurunuz ister normal usulle ister hızlandırılmış usulle değerlendirilmiş olsun, başvurunuzla ilgili verilen olumsuz karara itiraz etme hakkınız vardır. Ancak normal usulle yapılan değerlendirmeden farklı olarak, hızlandırılmış değerlendirilme sonucunda verilen olumsuz karara karşı Uluslararası Koruma Değerlendirme Komisyonu’na başvuru hakkınız bulunmamaktadır. Bu sebeple, başvurunuzun hızlandırılmış usulde değerlendirilmiş olması ve bu değerlendirme sonucunda hakkınızda olumsuz bir karar verilmesi halinde, bu karara karşı sadece yetkili idare mahkemesine başvuruda bulunabilirsiniz. Mahkeme başvurunuzu, kararın size tebliğ edildiği tarihten itibaren on beş gün içinde yapmanız gerekmektedir.</p>\n<p>On beş günlük süre içerisinde yetkili idare mahkemesinde dava açmanız halinde mahkemenin itirazınızla ilgili değerlendirmesi sonuçlanana kadar Türkiye’de kalmanıza izin verilecek, hakkınızda ayrıca bir sınır dışı etme kararı alınmayacaktır. Ancak itiraz başvurusu yaptığınızı İl Göç İdaresi Müdürlüğü yetkililerine bildirmeniz çok önemlidir.</p>\n<p>Uluslararası koruma başvuruları normal usulde değerlendirilen kişilerden farklı olarak, idare mahkemesine yaptığınız itirazın olumsuz sonuçlanması halinde bir üst mahkemeye başvurma hakkınız bulunmamaktadır. Bu sebeple başvurunuzla ilgili verilen olumsuz karar kesinleşmiş olacaktır. Bu durumda, Türkiye’de uluslararası korumadan faydalanma kriterlerini taşımadığınız için hakkınızda ayrıca bir sınır dışı etme kararı verilecektir. Bu sınır dışı etme kararına itirazda bulunma hakkınız vardır. Sınır dışı etme kararı ve bu karara karşı itiraz usulleriyle ilgili bilgiyi ilerleyen kısımda bulabilirsiniz.</p>\n<p>Hızlandırılmış usulle değerlendirilen uluslararası koruma başvurunuza ilişkin aldığınız olumsuz karara karşı yapacağınız itirazlarda avukatlık hizmetlerinden yararlanabilirsiniz. Avukatlık hizmetlerinden nasıl faydalanabileceğinize dair bilgiyi ilerleyen kısımda bulabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=32"
    },
    {
        "section": "Kayıt ve Statü",
        "question": "Uluslararası koruma başvurum hakkında verilen olumsuz karara karşı dava açmak istiyorum. Bu işlemleri kendim yürütebilir miyim?",
        "answer": "\n<p>Yukarıda belirtildiği üzere, İl Göç İdaresi Müdürlüğü veya Göç İdaresi Başkanlığı tarafından uluslararası koruma başvurunuz hakkınızda verilen kararlara karşı belirli süreler içerisinde yetkili mahkemeye başvuruda bulunarak dava açabilirsiniz. Bu başvuruyu isterseniz kendiniz yapabilirsiniz. Ancak, mahkeme başvuruları Türkçe yapılmalıdır ve mahkemenin sizinle kuracağı bütün sözlü ve yazılı iletişim yine Türkçe olacaktır. Ayrıca, dava süreçleri karmaşık ve teknik hukuk bilgisi gerektirmektedir. Dolayısıyla, savunmanızı daha etkili bir şekilde sunabilmek ve herhangi bir hak kaybı yaşamamak için, bir avukat tarafından temsil edilmeniz sizin yararınıza olabilir. Avukatlık hizmetlerinden nasıl faydalanabileceğinize dair bilgiyi internet sitemizin <a href=\"https://multecihaklari.info/tr/services/adli-yardim-2/?section=questions\">ilgili bölümünde</a> bulabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=33"
    },
    {
        "section": "Kayıt ve Statü",
        "question": "Uluslararası koruma başvurum hakkında verilen olumsuz karara itiraz ettim. İtirazım incelenirken kendi ülkeme ya da başka bir ülkeye geri gönderilir miyim?",
        "answer": "\n<p>Türkiye’deki mevcut yasal düzenlemelere göre, uluslararası koruma başvurunuzla ilgili olumsuz karara yasada belirtilen süreler içinde itiraz etmeniz halinde itirazınızla ilgili nihai karar verilene kadar Türkiye’de kalmaya devam etmenize izin verilecektir. Dolayısıyla itiraz başvurunuzu zamanında yaptıysanız, itirazınızla ilgili karar verilinceye kadar sizin için herhangi bir sınır dışı edilme tehlikesi söz konusu olmayacaktır. Ancak İl Göç İdaresi Müdürlüğü’nün hakkınızda verilen olumsuz karara itiraz ettiğinizden haberdar olması için itiraz başvurusunda bulunduğunuzu İl Göç İdaresi Müdürlüğü’ne bildirmeniz önemlidir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=34"
    },
    {
        "section": "Kayıt ve Statü",
        "question": "Yetkililer bana başvurumun “kabul edilemez başvuru” olduğunu bildirdi. Bu ne demek?",
        "answer": "\n<p>Eğer başvurunuzun incelenmesi sırasında aşağıdaki değerlendirmelerden biri yapılırsa, yetkili makamlar başvurunuzun “kabul edilemez” olduğuna karar verebilir:</p>\n<ul>\n<li>Türkiye’ye doğrudan savaş veya zulüm sebebiyle terk etmek zorunda kaldığınız kendi menşe ülkenizden değil, sizin için güvenli sayılabilecek başka bir ülkeden geldiğiniz değerlendirilirse,</li>\n<li>Türkiye’de daha önce yaptığınız uluslararası koruma başvurunuzla ilgili verilen olumsuz karara ilişkin itiraz yollarını tükettikten sonra yeniden uluslararası koruma talebinde bulunup, bu yeni başvurunuzda daha önce reddedilen başvurunuzdaki gerekçeleri aynen yinelediyseniz,</li>\n<li>Daha önce durumunuzun beraberinde geldiğiniz aile bireyinizin uluslararası koruma başvuru dosyası içinde değerlendirilmesine onay verdikten (yani, sizin adınıza başvuru yapan aile üyenizin paylaştığından ayrıca bireysel bir başvuru sebebiniz olmadığını belirttikten) sonra, bu aile bireylerinizin başvurusu değerlendirme aşamasındayken ya da reddedildikten sonra kendi adınıza ayrı bir başvuru yapmak istediğiniz, ancak sizin durumunuzu aile bireyinizin durumundan ayıran farklı ve yeni hiçbir gerekçe sunmadığınız değerlendirilirse.</li>\n</ul>\n<p>Yetkili makamlar başvurunuzun kabul edilemez olduğuna karar verirse, başvurunuzla ilgili başka bir değerlendirme yapmayacak ve uluslararası koruma dosyanızla ilgili incelemeyi durduracaktır.</p>\n<p>Eğer yetkili makamlar sizin güvenli sayılabilecek başka bir ülkeden geldiğinizi değerlendirmişse, sizin Türkiye yerine o ülkenin korumasından yararlanabileceğinize hükmetmiş olur. Bu durumda, sizi o ülkeye geri göndermek için o ülke makamlarına talepte bulunulacaktır. Bu talebe olumlu bir cevap alınırsa, o ülkeye geri gönderilmeniz sağlanacaktır. İlgili işlemler devam ederken Türkiye’de yasal olarak kalmaya devam edebilirsiniz, ancak uluslararası koruma başvuru sahibi olarak değerlendirilmeyecek ve dolayısıyla başvuru sahiplerine sağlanan hak ve hizmetlerden yararlanmanız mümkün olmayacaktır. Eğer sizin için güvenli olacağı değerlendirilen ülke sizi yeniden kabul etmeyi reddederse, o zaman Türkiye’deki uluslararası koruma başvurunuz yeniden işleme alınacak ve başvurunuza ilişkin olumlu ya da olumsuz bir karar verilecektir.</p>\n<p>Diğer yandan, eğer yukarıda belirtildiği gibi, durumunuzla ilgili yeni ve farklı gerekçeler öne sürmeden yeni bir uluslararası koruma başvurusu yaptığınız için başvurunuz kabul edilemez sayıldıysa, bu karara itiraz etmemeniz halinde hakkınızda bir sınır dışı etme kararı alınacaktır. Sınır dışı etme kararı ve bu karara karşı itiraz usulleriyle ilgili bilgiyi internet sitemizin ilgili bölümünde bulabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=35"
    },
    {
        "section": "Kayıt ve Statü",
        "question": "Kabul edilemez başvuru kararına itiraz edebilir miyim?",
        "answer": "\n<p>Hakkınızda verilen kabul edilemez başvuru kararı gerekçeleriyle birlikte size ve varsa avukatınıza veya yasal temsilcinize yazılı olarak tebliğ edilir. Karar size tebliğ edilirken bu kararın sonucu, bu karara karşı nasıl itiraz edebileceğiniz ve itiraz süreleriyle ilgili bir bilgilendirme yapılır.</p>\n<p>Bu karara karşı kararın tebliğ tarihinden itibaren on beş gün içinde yetkili idare mahkemesine itirazda bulunabilirsiniz. Mahkemenin itirazınızla ilgili on beş gün içinde bir karar vermesi gerekir. İdare mahkemesinin itirazınızla ilgili verdiği karar olumsuz olursa, başvuruda bulunabileceğiniz bir üst mahkeme yoktur. Bu durumda başvurunuzun kabul edilemez olduğuna dair karar kesinleşmiş olur. Yetkili makamlar güvenli sayılan başka bir ülkeye geri gönderilebileceğinizi değerlendirmişse, bunun için gerekli işlemleri başlatır. Durumunuzla ilgili farklı bir gerekçe öne sürmeden aynı başvuruyu tekrarlamanız nedeniyle kabul edilemez başvuru kararı alındıysa, hakkınızda bir sınır dışı etme kararı alınır.</p>\n<p>Hakkınızda eğer böyle bir sınır dışı etme kararı verilirse, bu karara karşı da yine bir yargısal itirazda bulunma hakkınız vardır. Sınır dışı etme kararı ve bu karara karşı itiraz usulleriyle ilgili bilgiyi internet siteminizin ilgili bölümünde bulabilirsiniz.</p>\n<p>Kabul edilemez başvuru kararına karşı yapacağınız itirazlarda avukatlık hizmetlerinden yararlanabilirsiniz. Avukatlık hizmetlerinden nasıl faydalanabileceğinize dair bilgiyi internet sitemizin ilgili bölümünde bulabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=36"
    },
    {
        "section": "Kayıt ve Statü",
        "question": "Uluslararası koruma başvurum geri çekilmiş sayıldı. Bu karar ne anlama gelir? Bu karara itiraz edebilir miyim?",
        "answer": "\n<p>İkamet etmek üzere size tayin edilen uydu ilinizi izinsiz terk etmeniz, sizden beklenen bildirim yükümlülüğüne mazeret sunmadan uymamanız, bireysel mülakat randevunuza üst üste üç defa gelmemeniz gibi çeşitli durumlarda, İl Göç İdaresi Müdürlüğü uluslararası koruma başvurunuzu takip etme niyetiniz olmadığını değerlendirerek başvurunuzun “geri çekilmiş sayılmasına” karar verebilir. Böyle bir durumda başvurunuza dair bir değerlendirme yapılmayacaktır.</p>\n<p>Başvurunuzun geri çekilmiş sayılması size ve varsa avukatınıza veya yasal temsilcinize yazılı olarak tebliğ edilir. Karar size tebliğ edilirken bu kararın sonucu, bu karara karşı nasıl itiraz edebileceğiniz ve itiraz süreleriyle ilgili bir bilgilendirme de yapılır.</p>\n<p>Bu karara itiraz etme hakkınız vardır. Başvurunuzun geri çekilmiş sayılması kararının size tebliğ edilmesinden itibaren on gün içerisinde İl Göç İdaresi Müdürlüğü’ne giderek Uluslararası Koruma Değerlendirme Komisyonu’na iletilmek üzere bir itiraz dilekçesi verebilirsiniz. Komisyonun itirazınızı on beş gün içinde sonuçlandırması gerekir. Bu süre beş gün daha uzayabilir. Ancak bazı durumlarda komisyonun başvurunuzu sonuçlandırması daha uzun sürebilir. Eğer Uluslararası Koruma Değerlendirme Komisyonu itirazınızı reddederse, bu ret kararından itibaren otuz gün içinde yetkili idare mahkemesine başvuruda bulunabilirsiniz.</p>\n<p>Hakkınızda verilen başvurunun geri çekilmiş sayılması kararına karşı Uluslararası Koruma Değerlendirme Komisyonu’na hiç başvurmadan doğrudan idare mahkemesine de başvuruda bulunabilirsiniz. Bu başvurunuzu kararın size tebliğ edilmesinden itibaren otuz gün içinde yapmanız gerekmektedir. İdare mahkemesinin itirazınızı sonuçlandırması için bir süre sınırlaması yoktur. Eğer yetkili idare mahkemesine yaptığınız itiraz da olumsuz sonuçlanırsa, bir üst mahkemeye son kez itirazda bulunabilirsiniz.</p>\n<p>Başvurunuzun geri çekilmiş sayılmasına dair karara itiraz ederseniz, itirazınızla ilgili süreçler sonuçlanana kadar hakkınızda bir sınır dışı etme kararı alınmayacaktır. Ancak, bu karara karşı yasada belirtilen süreler içerisinde itirazda bulunmazsanız, bu karar kesinleşir ve hakkınızda bir sınır dışı etme kararı alınır. Sınır dışı etme kararı ve bu karara karşı itiraz usulleriyle ilgili bilgiyi internet sitemizin ilgili bölümünde bulabilirsiniz.</p>\n<p>Başvurunun geri çekilmiş sayılması kararına karşı yapacağınız itirazlarda avukatlık hizmetlerinden yararlanabilirsiniz. Avukatlık hizmetlerinden nasıl faydalanabileceğinize dair bilgiyi internet sitemizin ilgili bölümünde bulabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=37"
    },
    {
        "section": "Kayıt ve Statü",
        "question": "Sınır dışı etme kararı nedir? Bu karara nasıl itiraz edebilirim?",
        "answer": "\n<p>Türkiye’de bulunan yabancılar hakkında, aşağıda sırlanan durumlar sınır dışı etme kararı alınabilir:</p>\n<ul>\n<li>Uluslararası koruma başvurusu reddedilen, uluslararası korumadan hariçte tutulan, başvurusu kabul edilemez olarak değerlendirilen, başvurusunu geri çeken, başvurusu geri çekilmiş sayılan, uluslararası koruma statüleri sona eren veya iptal edilenlerden haklarında verilen son karardan sonra Türkiye’de kalma hakkı bulunmayanlar,</li>\n<li>Türkiye’ye yasal giriş veya Türkiye’den yasal çıkış hükümlerini ihlal edenler ya da bu hükümleri ihlale teşebbüs edenler,</li>\n<li>Türkiye’ye giriş, vize ve ikamet izinleri için yapılan işlemlerde gerçek dışı bilgi ve sahte belge kullananlar,</li>\n<li>Çalışma izni olmadan çalıştığı tespit edilenler,</li>\n<li>Türkiye’de bulunduğu süre zarfında geçimini meşru olmayan yollardan sağladığı tespit edilenler,</li>\n<li>Vize veya vize muafiyeti süresini on günden fazla aşanlar veya vizesi iptal edilenler,</li>\n<li>İkamet izinleri iptal edilenler, ikamet izni bulunup da süresinin sona ermesinden itibaren kabul edilebilir gerekçesi olmadan ikamet izni süresini on günden fazla ihlal edenler,</li>\n<li>Kamu düzeni veya kamu güvenliği ya da kamu sağlığı açısından tehdit oluşturduğu değerlendirilenler,</li>\n<li>Terör örgütü yöneticisi, üyesi, destekleyicisi veya çıkar amaçlı suç örgütü yöneticisi, üyesi veya destekleyicisi olanlar.</li>\n</ul>\n<p>Sınır dışı etme kararı size veya yasal temsilcinize ya da avukatınıza yazılı olarak tebliğ edilir. Karar size tebliğ edilirken bu kararın sonucu, bu karara karşı nasıl itiraz edebileceğiniz ve itiraz süreleriyle ilgili bir bilgilendirme yapılır. İhtiyaç olması halinde bu bilgilendirme esnasında tercüman desteğinden faydalanabilirsiniz.</p>\n<p>Eğer hakkınızda bir sınır dışı etme kararı verilirse, bu karara itiraz etmek için <strong>yedi</strong> gün içerisinde yetkili idare mahkemesine başvuruda bulunabilirsiniz. Sınır dışı etme kararına süresi içinde itiraz etmeniz durumunda, mahkeme itirazınızı inceleyip bir karar verinceye kadar sınır dışı işlemleriniz yürütülmeyecektir. Bir diğer ifadeyle, sınır dışı etme kararına karşı mahkemeye yapılan itiraz, sınır dışı etme işlemlerini askıya alır ve hakkınızda nihai bir karar verilinceye kadar Türkiye’de kalmaya devam edebilirsiniz. </p>\n<p>Sınır dışı etme kararına karşı yapacağınız itirazlarda avukatlık hizmetlerinden yararlanabilirsiniz. Avukatlık hizmetlerinden nasıl faydalanabileceğinize dair bilgiyi internet sitemizin <a href=\"https://multecihaklari.info/tr/services/adli-yardim-2/?section=questions\">ilgili bölümünde</a> bulabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=38"
    },
    {
        "section": "Kayıt ve Statü",
        "question": "Daha önce yaptığım uluslararası koruma başvurusu reddedilmiş ve hakkımda sınır dışı etme kararı alınmıştı. Yeniden başvuru yapabilir miyim?",
        "answer": "\n<p>Daha önce Türkiye’de yaptığınız uluslararası koruma başvurusu reddedilmiş ve hakkınızda sınır dışı kararı alınmış olsa dahi, kişisel durumunuzda ya da ülkenizdeki genel durumda yeni gelişmeler varsa ve bu yüzden ülkenize geri gönderilmeniz halinde ciddi zarar göreceğinizi düşünüyorsanız yeniden uluslararası koruma talebinde bulunabilirsiniz.</p>\n<p>Ancak İl Göç İdaresi Müdürlüğü yetkilileri daha önce reddedilen başvurunuzu aynen tekrarladığınızı, durumuzun yeniden ele alınmasını gerektiren herhangi bir yeni gelişme ya da bilgi olmadığını değerlendirirse hakkınızda kabul edilemez başvuru kararı verebilir.  Bu durumda yeni başvurunuzla ilgili herhangi bir işlem yapılmayacak, daha önceki hukuki durumunuz aynen devam edecektir. Kabul edilemez başvuru kararı ve bu karara karşı itiraz yolları ile ilgili daha ayrıntılı bilgi için ilgili bölüme bakabilirsiniz.</p>\n<p>Eğer yetkililer yeni talebinize ilişkin sunduğunuz bilgi ve belgelere bakarak durumuzun yeniden ele alınması gerektiğini değerlendirirse, yeni başvurunuz işleme konacaktır. Böyle durumlarda kişilerin yeni uluslararası koruma başvuruları genellikle hızlandırılmış usulde incelenmektedir. Hızlandırılmış usulle ilgili daha ayrıntılı bilgi için ilgili bölüme bakabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=39"
    },
    {
        "section": "Kayıt ve Statü",
        "question": "Daha önce Türkiye’de uluslararası koruma başvurusu yapmıştım ancak sonra vazgeçip ülkeme dönmüştüm. Tekrar Türkiye’ye geldim. Acaba yeniden başvuru yapabilir miyim?",
        "answer": "\n<p>Daha önce Türkiye’de uluslararası koruma başvurusu yapmış, ancak sonra vazgeçip ülkesine dönen kişilerin Türkiye’ye tekrar gelip yeniden uluslararası koruma başvurusu yapması mümkündür.</p>\n<p>Bu durumda, başvuru esnasında yetkililere yeniden Türkiye’ye dönmenize sebep olan gelişmeleri, niçin artık ülkenizde kendinizi güvende hissetmediğinizi, ülkenizdeki veya sizin özel durumunuzdaki yeni gelişmeleri açıklamanız gerekir. Çünkü daha önce yaptığınız uluslararası koruma başvurusundan vazgeçip kendi isteğinizle ülkenize dönmüş olmanız, ülkenizde herhangi bir güvenlik problemi ya da başka ciddi sorunlarınız olmadığının işareti olarak görülecektir.</p>\n<p>Yetkililer başvurunuzda yeniden ele alınmasını gerektiren herhangi bir yeni gelişme ya da bilgi olmadığını değerlendirirse kabul edilemez başvuru kararı verebilir. Bu durumda yeni başvurunuzla ilgili herhangi bir işlem yapılmayacaktır. Kabul edilemez başvuru kararı ve bu karara karşı itiraz yolları ile ilgili daha ayrıntılı bilgi için ilgili bölüme bakabilirsiniz.</p>\n<p>Eğer yetkililer yeni talebinize ilişkin sunduğunuz bilgi ve belgelere bakarak durumuzda yeniden ele alınmasını gerektiren yeni gelişmeler olabileceğini değerlendirirse yeni başvurunuz işleme konacaktır. Böyle durumlarda kişilerin yeni uluslararası koruma başvuruları genellikle hızlandırılmış usulde incelenmektedir. Hızlandırılmış usulle ilgili daha ayrıntılı bilgi için ilgili bölüme bakabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=40"
    },
    {
        "section": "Kayıt ve Statü",
        "question": "Sınır dışı amacıyla idari gözetim altındayım. Uluslararası koruma başvurusu yapma hakkım var mı?",
        "answer": "\n<p>Sınır dışı etme amacıyla idari gözetim altında bulunan kişilerin uluslararası koruma başvurusu yapma hakları vardır. Eğer ülkenize geri gönderilmeniz ya da sınır dışı edilmeniz durumunda ciddi bir zarar göreceğinize inanıyorsanız ve durumunuzun Türkiye’de uluslararası korumadan yararlanma kriterlerine uyduğunu düşünüyorsanız, uluslararası koruma talebinde bulunabilirsiniz. Bu durumda, talebinizi tutulduğunuz yerdeki görevlilerle paylaşabilirsiniz. Böyle bir talebiniz olduğunda başvurunuzun en kısa sürede işleme konması gerekmektedir.</p>\n<p>İdari gözetim altında tutulduğunuz ilin barosunu arayarak destek talebinde bulunabilir veya Mülteci Hakları Merkezi’nin +90 507 218 62 85 numaralı İdari Gözetim Destek Hattı’nı arayarak daha ayrıntılı bilgi alabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=41"
    },
    {
        "section": "Kayıt ve Statü",
        "question": "Uluslararası koruma başvurum incelenirken idari gözetim altında kalacağım söylendi. Bu ne anlama geliyor? İtiraz edebilir miyim?",
        "answer": "\n<p>Yetkili makamlar belirli durumlarda uluslararası koruma başvurusu yapan ve başvurusu inceleme aşamasında olan kişileri idari gözetim altında tutmaya karar verebilir. Mevcut yasal düzenlemeler uyarınca, uluslararası koruma başvuru sahibinin idari gözetimi otuz günü geçmemektedir.</p>\n<p>Eğer başvurunuz incelenirken idari gözetim altında kalmaya itirazınız varsa, yetkili Sulh Ceza Hakimliği’ne itiraz edebilirsiniz. Sulh Ceza Hakimliği’nin itirazınızı beş gün içinde sonuçlandırması gerekir.</p>\n<p>Uluslararası koruma başvurunuzun alınmasına rağmen idari gözetimde tutulmanıza karar verilmişse, bu uygulamanın yasada gösterilen gerekçelerle uyumlu olup olmadığı, serbest bırakılmanızı gerektirecek hukuki sebepler bulunup bulunmadığı konularında bir avukata danışmanız faydalı olacaktır. Mülteci Hakları Merkezi’nin <a href=\"tel:+905072186285\">+90 507 218 62 85</a> numaralı İdari Gözetim Destek Hattı’nı arayarak daha ayrıntılı bilgi alabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=42"
    },
    {
        "section": "Kayıt ve Statü",
        "question": "Birleşmiş Milletler Mülteciler Yüksek Komiserliği’ne (BMMYK) ayrıca bir başvuruda bulunmam gerekiyor mu?",
        "answer": "\n<p>2018 yılının Eylül ayından önce, Türkiye’de sığınma arayan kişiler hem İl Göç İdaresi Müdürlüğü’ne hem de Birleşmiş Milletler Mülteciler Yüksek Komiserliği’ne (BMMYK) iki ayrı başvuru yapıyordu. Ancak, 2018 yılı Eylül ayından itibaren, BMMYK sığınma başvurularının alınması ve değerlendirilmesine ilişkin tüm işlemleri Göç İdaresi Başkanlığı’na devretmiştir ve bu sebeple kayıt işlemlerini sona erdirmiştir. Dolayısıyla, BMMYK Türkiye Ofisi’ne ayrı bir başvuruda bulunmanız gerekmemektedir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=43"
    },
    {
        "section": "Kayıt ve Statü",
        "question": "Daha önce Birleşmiş Milletler Mülteciler Yüksek Komiserliği’ne kayıt olmuştum. Bu başvurum değerlendirilecek mi?",
        "answer": "\n<p>2018 yılının Eylül ayından itibaren BMMYK sığınma başvurularının alınması ve değerlendirilmesine ilişkin tüm işlemleri Göç İdaresi Başkanlığı’na devretmiştir. Dolayısıyla, bu tarihten önce BMMYK Türkiye Ofisi’ne başvuruda bulunarak kayıt işlemlerini tamamlamış olsanız bile, BMMYK, sığınma başvurunuza ilişkin ayrı bir değerlendirme yapmayacaktır. Ancak, BMMYK Türkiye Ofisi Türkiye’deki sığınmacı ve mültecilerin üçüncü ülkelere yerleştirilmesi için Türkiye makamlarıyla işbirliği içinde çalışmaya devam etmektedir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=44"
    },
    {
        "section": "Kayıt ve Statü",
        "question": "İl Göç İdaresi Müdürlüğü, uluslararası koruma başvurumu olumlu değerlendirdi. Üçüncü bir ülkeye yerleştirilecek miyim?",
        "answer": "\n<p>Birleşmiş Milletler Mülteciler Yüksek Komiserliği (BMMYK) Türkiye Ofisi, Göç İdaresi Genel Müdürlüğü tarafından uluslararası koruma statüsü verilmiş ve çok hassas durumda olduğu tespit edilmiş kişileri üçüncü ülkelere yerleştirmek için gayret göstermektedir. Üçüncü ülkelere yerleştirme sürecinde BMMYK, İl Göç İdaresi Müdürlükleri ve Göç İdaresi Başkanlığı ile işbirliği içerisinde çalışmaktadır.</p>\n<p>Sığınmacıların hâlihazırda sığınmış bulundukları ülkeden başka bir ülke tarafından uzun vadeli yerleşmek üzere kabul edilmeleri bir hak değildir. Dünyada başta Amerika Birleşik Devletleri, Kanada ve Avustralya olmak üzere az sayıda ülke her sene Türkiye gibi ilk sığınma ülkelerinde bulunan belirli sayıda sığınmacıyı uzun vadeli yerleşmek üzere ülkelerine kabul etmek için taahhütte bulunmaktadır. Ancak dünyadaki mülteci nüfusu, bu az sayıda yerleştirme ülkesinin BMMYK’yla paylaştığı sınırlı sayıdaki yerleştirme kotalarının çok üzerindedir. Bu yüzden BMMYK, Türkiye ve başka ülkelerdeki sığınmacılar arasından, özellikle hassas durumda olduğunu tespit ettikleri sığınmacıları bu yerleştirme ülkelerine yönlendirmeye çalışmaktadır. Bununla beraber, yerleştirme ülkeleri de kabul edecekleri mültecileri belirlerken bazı uyruklara ya da bazı hassas gruplara öncelik vermekte ve BMMYK’dan kendilerine yerleştirme dosyaları sunarken bu öncelikleri dikkate almasını beklemektedir.</p>\n<p>Son yıllarda Türkiye’ye sığınan kişilerin sayısında büyük bir artış olmuştur. Buna karşılık, yerleştirme ülkelerinin BMMYK Türkiye Ofisi’ne her yıl sağladıkları kotalar sınırlıdır. Bu yüzden BMMYK’nın Türkiye’de bulunan sığınmacılardan çok azına bir yerleştirme ülkesi bulabilmesi mümkün olmaktadır. Bugün Türkiye’de bulunan sığınmacıların çoğunun BMMYK aracılığıyla başka ülkelere yerleştirilmesi muhtemelen hiç mümkün olmayacaktır. Bu yüzden, mutlaka BMMYK aracılığıyla Türkiye’den başka bir ülkeye yerleştirilebileceğiniz yönünde bir beklentiye girmemeniz gerekir.</p>\n<p>Dolayısıyla, Türkiye makamları nezdinde yaptığınız uluslararası koruma başvurusu son derece önemlidir. Eğer bu başvuru olumlu sonuçlandıysa, uzun vadeli yerleşecek başka bir ülke bulamasanız da Türkiye’de kalmaya ve bazı temel hak ve hizmetlerden yararlanmaya devam edebileceksiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=45"
    },
    {
        "section": "Kayıt ve Statü",
        "question": "Uluslararası koruma statüsü sahibiyim. Türkiye Cumhuriyeti vatandaşı olma imkânım var mı?",
        "answer": "\n<p>Türkiye, mevcut yasal mevzuat doğrultusunda, uluslararası koruma başvurusu olumlu sonuçlanan sığınmacılara uzun vadede vatandaşlık hakkı tanımamaktadır. Ancak, eğer uzun vadeli yerleşebileceğiniz başka bir ülke bulmanız mümkün olmazsa uluslararası koruma statüsü sahibi olarak yasal biçimde Türkiye’de yaşamaya devam edebilirsiniz.</p>\n<p>Bununla beraber, kişilerin farklı özel durumları olabilmektedir. Bu sebeple, bireysel durumunuzla ilgili daha detaylı bilgi almak için İl Göç İdaresi Müdürlüklerine veya bir avukata danışmanızı tavsiye ederiz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=46"
    },
    {
        "section": "Kayıt ve Statü",
        "question": "Başka bir ülkede bulunan yakın aile bireylerim var. Acaba aile birleşimi hakkımız var mı?",
        "answer": "\n<p>Başka bir ülkede yaşayan yakın bir aile bireyiniz varsa, o yakın aile bireyinizin yaşadığı ülkedeki yasal statüsü ve buna bağlı olarak aile birleşimi hakkı çerçevesinde o ülkeye kabul edilmeniz mümkün olabilir. Bunun için bir aile birleşimi başvurusu yapmanız gerekir. Aile birleşimi başvurularının koşulları ve usulleri ülkeden ülkeye farklılık göstermektedir. Bazı ülkeler bu başvuruyu kendi ülkelerinde yaşayan aile bireyinin yapmasını talep ederken bazı ülkeler ise sizin (yani, Türkiye’de bulunan aile bireyinin) o ülkenin Türkiye’deki elçilik veya konsolosluklarına başvuruda bulunmasını istemektedir.</p>\n<p>Aile birleşimi başvurularıyla ilgili kararları o ülkenin makamları verir. Birleşmiş Milletler Mülteciler Yüksek Komiserliği’nin ya da Göç İdaresi Başkanlığı’nın ilgili ülke makamlarının yapacakları değerlendirmelere herhangi bir etkisi yoktur.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=47"
    },
    {
        "section": "Kayıt ve Statü",
        "question": "Türkiye’de aile birleşimi hakkı var mı?",
        "answer": "\n<p>Türkiye’deki mevzuat uyarınca, uluslararası koruma başvurunuz olumlu sonuçlanır ve size mülteci veya ikincil koruma statülerinden biri tanınırsa, Türkiye dışında bulunan eşinizin, ergin olmayan çocuklarınızın ve/veya ergin olan ama çeşitli sebeplerden anne-babaya bağımlı sayılan çocuklarınızın aile ikamet izni çerçevesinde yasal olarak Türkiye’ye gelmelerine izin verilmesini talep edebilirsiniz. Böyle bir talebiniz varsa, İl Göç İdaresi Müdürlüğü’ne müracaat ederek daha fazla bilgi alabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=48"
    },
    {
        "section": "Kayıt ve Statü",
        "question": "Türkiye’deyken elçilik ve konsolosluklar aracılığıyla başka ülkelere iltica etmek için başvuruda bulunabilir miyim?",
        "answer": "\n<p>Uluslararası hukuka göre bir ülkede sığınma başvurusu yapmak için o ülkenin sınırlarına kadar ulaşmış olmanız gerekir. Eğer ülkenizi savaş veya zulüm sebebiyle terk ettiyseniz ve şu anda Türkiye’de bulunuyorsanız, sizin uluslararası koruma başvurunuzu almak ve değerlendirmek Türkiye Devleti’nin sorumluluğudur.</p>\n<p>Şu an için, Türkiye’de bulunan sığınmacıların yasal yollardan başka bir ülkeye kabul edilebilmelerini sağlayan başlıca mekanizma Birleşmiş Milletler Mülteciler Yüksek Komiserliği (BMMYK) aracılığıyla yürütülen yerleştirme prosedürüdür. Ancak yerleştirme prosedürü bir ülkeye iltica etmekten farklıdır. Savaş veya zulüm sebeplerinden ötürü ülkesini terk etmek zorunda kalmış bir kişi olarak Türkiye’ye yasal olarak sığınma hakkınız vardır. Oysa Türkiye’den BMMYK aracılığıyla belirli sayıda mülteci kabul eden ülkelerin sizi kabul etme yükümlülüğü yoktur.</p>\n<p>Bunun dışında, bazı ülkeler, sadece çok istisnai durumlarda, Türkiye’de sığınmacı olarak bulunan kişilere çeşitli gerekçelerle vize vererek o ülkeye seyahat etmelerine imkân sağlayabilmektedir. Seyahat etmek istediğiniz ülkenin konsolosluklarıyla irtibata geçerek daha detaylı bilgi alabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=49"
    },
    {
        "section": "Kayıt ve Statü",
        "question": "Uluslararası koruma başvuru sürecinde avukatlık hizmetlerinden faydalanabilir miyim?",
        "answer": "\n<p>İlgili yasal mevzuat uyarınca, uluslararası koruma başvurusu, başvuru sahibi tarafından bizzat yapılmalıdır. Dolayısıyla, sizi temsil eden bir avukat, sizin adınıza başvuruda bulunamaz. Ancak bunun dışındaki bütün iş ve işlemlerle ilgili olarak bir avukat tarafından temsil edilebilirsiniz. Örneğin, uluslararası koruma başvurunuz kapsamındaki mülakatınıza hazırlanırken bir avukattan danışmanlık alabilirsiniz. Talep etmeniz halinde avukatınız bu mülakata sizinle birlikte katılabilir. Hakkınızda verilebilecek olumsuz kararlara karşı Uluslararası Koruma Değerlendirme Komisyonu’na yapacağınız başvuruda ya da idare mahkemesinde açacağınız davada avukatınız sizi temsil edebilir ve sizin adınıza bu işlemleri yürütebilir. Sizi temsil edecek avukatın avukatlık ücretini ve bu işlemler sırasında yapılacak çeşitli harcamaları sizin karşılamanız gerekmektedir.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=50"
    },
    {
        "section": "Kayıt ve Statü",
        "question": "Avukata ihtiyacım var ancak avukatlık ücretini ödeyemiyorum. Ne yapmalıyım?",
        "answer": "\n<p>Türkiye’de avukatlık hizmetlerinden yararlanma ihtiyacı olan ancak hem kendisinin hem de ailesinin geçimini önemli ölçüde zor duruma düşürmeksizin avukatlık ücretini ve yargılama giderlerini karşılayamayan kişiler için adli yardım hizmetleri bulunmaktadır. Türkiye’de adli yardım hizmeti barolar aracılığıyla sağlanmaktadır. Baro, bir il veya bölgedeki avukatların bağlı olduğu meslek kuruluşudur. Her baro bünyesinde, avukatlık ücretini ve yargılama giderlerini karşılama olanağı bulunmayan kişilerin avukatlık hizmetlerinden yararlanabilmesini sağlamak amacıyla kurulmuş Adli Yardım Bürosu bulunur. Türkiye’de bulunan sığınmacılar da Adli Yardım Bürolarının sağladığı hizmetlerden faydalanabilirler.</p>\n<p>Eğer avukatlık hizmetlerini karşılayamayacak durumdaysanız, bulunduğunuz ildeki baroya giderek hukuki destek ve danışmanlık talebinde bulunabilirsiniz.</p>\n<p>Adli yardım hizmetinden faydalanabilmeniz için öncelikle halihazırda bir avukat tarafından temsil edilmiyor olmanız gerekmektedir. Eğer bir avukat tarafından temsil ediliyorsanız adli yardımdan faydalanmanız mümkün olmayacaktır.   </p>\n<p>Adli yardım talebinde bulunduğunuz baro, ilk olarak maddi durum değerlendirmesi yapacaktır. Başvuruda bulunduğunuz baro sizden bu amaçla adınıza kayıtlı bir mal bulunup bulunmadığının tespit edilmesi amacıyla çeşitli resmi dairelerden alınabilecek belgeleri ya da muhtarlık tarafından verilebilecek fakirlik belgesi gibi diğer belgeleri talep edebilir. Barodaki görevliler ayrıca adli yardım talebinizin haklılığı konusunda da bir değerlendirme yapacaktır. Bu iki şartın birlikte karşılanması halinde adli yardım talebiniz kabul edilebilir.</p>\n<p>Adli yardım talebiyle ilgili sorularınız için bulunduğunuz ildeki baronun adli yardım bürosuna başvurabilir, kurumumuz Mülteci Hakları Merkezi’ne ya da diğer sivil toplum kuruluşlarına ulaşarak daha fazla bilgi alabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/kayit-ve-status-2/?section=questions&question=51"
    },
    {
        "section": "Adli Yardım",
        "question": "Hukuki destek nedir?",
        "answer": "\n<p><span style=\"font-weight: 400;\">Hukuki destek, hukuk düzeni uyarınca sahip olduğunuz hakları kullanabilmek ya da bir hak ihlaliyle karşılaştığınızda bu ihlalin sonlandırılması ve bu ihlalden ötürü doğmuş olabilecek zararların giderilmesi için aldığınız yardımdır. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=0"
    },
    {
        "section": "Adli Yardım",
        "question": "Hukuki desteğe nasıl ulaşabilirim?",
        "answer": "\n<p><span style=\"font-weight: 400;\">Türkiye’de hukuki destek ve yardımı kural olarak avukatlar verebilir. Ayrıca, barolar da size haklarınızı kullanmanız konusunda yardımcı olabilir. Benzer bir biçimde sivil toplum kurumları da bilgilendirme ve haklara erişiminiz konusunda size destek sağlayabilirler. </span></p>\n<p> </p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=1"
    },
    {
        "section": "Adli Yardım",
        "question": "Avukat kimdir?",
        "answer": "\n<p><span style=\"font-weight: 400;\">Avukat temel olarak hukuki hizmet sunmak ve savunmayı temsil etmek suretiyle kamu görevi ifa eden kişidir. Türkiye’de avukatlık mesleğini yapabilmek için bir kişinin bir hukuk fakültesini başarıyla bitirmesi, bunun ardından avukatlık stajını tamamlayarak ruhsat almaya hak kazanması ve daha sonra da bir baroya kaydolması gerekmektedir. </span></p>\n<p><span style=\"font-weight: 400;\">Bu koşulları sağlamayan kimseler avukat değildir ve avukatlık mesleğince sahip olunan yetkilere dayanarak iş yapmaları kanunen yasaktır. Benzer bir biçimde, Türkiye’de avukatlık mesleği yabancılara yasaklı meslekler arasında yer almaktadır. Dolayısıyla, Türkiye vatandaşı olmayan kimseler, ülkelerinde avukatlık ya da benzeri sıfatlara sahip olsalar dahi, mevcut düzenlemeler uyarınca, Türkiye’de avukatlık mesleğini icra edemezler. </span></p>\n<p><span style=\"font-weight: 400;\">Son olarak, avukatlık mesleğine kabul edilen her avukata bir sicil numarası verilir. Bu numara aynı zamanda avukatın kayıtlı olduğu baro levhasında da yer almaktadır. <a href=\"https://www.barobirlik.org.tr/\" rel=\"noopener\" target=\"_blank\">Türkiye Barolar Birliği</a>’nin ve baroların resmi internet sayfaları üzerinden baro levhasına ulaşmak mümkündür. Herhangi bir kişinin avukat olup olmadığını teyit etmek için o kişinin adı ve soyadı veya sicil numarasının yazılarak baro levhasında sorgulanması yeterli olacaktır. </span></p>\n<p> </p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=2"
    },
    {
        "section": "Adli Yardım",
        "question": "Baro nedir?",
        "answer": "\n<p><span style=\"font-weight: 400;\">Baro, bir ilde veya bölgedeki avukatların bağlı olduğu ve kamu kurumu niteliği olan meslek kuruluşudur. Barolar temel olarak avukatlık meslek düzenini sağlamak ve hukukun üstünlüğünü korumakla görevlidir.</span></p>\n<p> </p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=3"
    },
    {
        "section": "Adli Yardım",
        "question": "Dava nedir?",
        "answer": "\n<p>Dava kavramı en geniş anlamıyla hak arama özgürlüğünün yargı makamları yoluyla kullanılmasıdır. Bir diğer ifadeyle, bir hak iddiasının ya da uyuşmazlığın nihai olarak karara bağlanması için yargı organlarına müracaat edilmesine “dava” denilmektedir.</p>\n<p>Bu itibarla bir hakkın yerine getirilmesi, bir hakkın ya da bir hukuki ilişkinin varlığının ya da yokluğunun tespit edilmesi veya yeni bir hukuki durumun yaratılması veya mevcut olanın ortadan kaldırılması yahut içeriğinin değiştirilmesinin yargı makamları önünde talep edilmesi dava kavramı kapsamına girmektedir.</p>\n<p>Benzer bir biçimde devlet makamlarının eylem ya da işlemlerine karşı yargı makamları önünde hak iddiasında bulunulması veya kanunlarda açıkça suç olarak belirtilen fiillerle ilgili yargılamalar da dava kapsamında içinde yer almaktadır.  </p>\n<p> </p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=4"
    },
    {
        "section": "Adli Yardım",
        "question": "Dava açabilmenin şartları nelerdir?",
        "answer": "\n<p><span style=\"font-weight: 400;\">Dava açabilmek için temel şart dava ehliyetine sahip olmaktır. Bu kavram hakları kullanma ehliyetinin bir yansımasıdır. Türkiye kanunları uyarınca ayırt etme gücüne sahip ve kısıtlı olmayan her ergin kişi hakları kullanma ehliyetine ve dolayısıyla da dava ehliyetine sahiptir. </span></p>\n<p><span style=\"font-weight: 400;\">Yaşının küçüklüğü yüzünden veya akıl hastalığı, akıl zayıflığı, sarhoşluk ya da bunlara benzer sebeplerden biriyle akla uygun biçimde davranma yeteneğinden yoksun olmayan herkes ayırt etme gücüne sahiptir. Benzer bir biçimde, hakkında bir mahkeme kararıyla verilmiş kısıtlılık kararı olmayan ya da bir yıl veya daha uzun süreli özgürlüğü bağlayıcı bir cezaya mahkûm edilmemiş herkesin kısıtlı olmadığı kabul edilir. </span></p>\n<p><span style=\"font-weight: 400;\">Dava ehliyeti bulunmayan kişiler ise kural olarak kanuni temsilcileri tarafından temsil olunurlar. Türkiye hukukunda özel kişiler için kanuni temsilci kavramı ergin olmayan küçükler için veliyi, kısıtlanmış ya da ayırt etme gücünü sahip olmayan kişiler için ise vasiyi ifade etmektedir. </span></p>\n<p> </p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=5"
    },
    {
        "section": "Adli Yardım",
        "question": "Avukat tutmak zorunlu mudur?",
        "answer": "\n<p><span style=\"font-weight: 400;\">Bazı kanunlarda belirtilen özel düzenlemeler (zorunlu müdafilik gibi) haricinde dava ehliyeti bulunan herkes kendi davasını bizzat açabilir ve takip edebilir ya da resmi dairelerdeki tüm işlerini kendisi yapabilir. Dolayısıyla, anılan istisnalar dışında avukat tutma zorunluluğu bulunmamaktadır. Zorunlu müdafilik ile ilgili ayrıntılı bir bilgi için Dördüncü Bölüme bakabilirsiniz. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=6"
    },
    {
        "section": "Adli Yardım",
        "question": "Avukatım bana hangi konularda yardım sağlayabilir?",
        "answer": "\n<p><span style=\"font-weight: 400;\">Avukatınız her türlü hukuki mesele ve anlaşmazlıkların çözümü için size yardımcı olabilir. Bu itibarla avukatınız size yalnızca hukuki danışmanlık hizmeti verebileceği gibi sizin adınıza mahkemeler ve yargı yetkisi bulunan diğer organlar huzurunda sizden aldığı vekâletnameyle dava açarak sizi temsil edebilir ve savunabilir. Ayrıca, avukatınız resmi dairelerde, açıkça bizzat yapmanızın öngörülmediği </span><span style=\"font-weight: 400;\">tüm işleri de sizin adınıza takip edebilir. Son olarak, avukatınız gerekli şartları yerine getirmesi kaydıyla uzlaştırmacı ya da arabulucu olarak da faaliyet gösterebilir.</span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=7"
    },
    {
        "section": "Adli Yardım",
        "question": "Avukata nasıl ulaşabilirim?",
        "answer": "\n<p><span style=\"font-weight: 400;\">Avukatlık esasen bir serbest meslektir. Dolayısıyla bir avukatın bürosuna ya da avukatlık ortaklığı olarak faaliyet gösteren kurumlara giderek avukata ulaşabilirsiniz. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=8"
    },
    {
        "section": "Adli Yardım",
        "question": "Avukatlık hizmetinden yararlanmak istiyorum, ne yapmalıyım?",
        "answer": "\n<p><span style=\"font-weight: 400;\">Bunun için avukatlık hizmetini vermeye yetkili bir kişiyle temas ettikten sonra avukatlık sözleşmesi kurulmalıdır. Bu sözleşmenin yazılı olması zorunlu değildir. Bir diğer ifadeyle, avukatlık sözleşmesini kurmak istediğinizi avukatınıza sözlü olarak bildirmeniz de mümkündür. Ancak sözleşmenin yazılı olarak kurulmasının mümkün olduğu durumlarda sözleşmenin bu şekilde yapılması her iki tarafın da yararına olacaktır. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=9"
    },
    {
        "section": "Adli Yardım",
        "question": "Avukatlık hizmetinden yararlanabilmem için başka şartlar var mı?",
        "answer": "\n<p><span style=\"font-weight: 400;\">Avukatınızın sizin adınıza dava açabilmesi, davayı ya da resmi dairelerdeki işlerinizi takip edebilmesi için kural olarak vekâletnameye ihtiyacı vardır. Bu vekâletnamenin noterde düzenlenmesi yararınıza olacaktır. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=10"
    },
    {
        "section": "Adli Yardım",
        "question": "Avukatıma ücret ödemem gerekir mi?",
        "answer": "\n<p><span style=\"font-weight: 400;\">Avukatlar hukuki danışmanlık da dahil olmak üzere verdikleri her türlü hizmet için kanun gereği ücrete hak kazanır. Türkiye’de her yıl tüm avukatların uymakla yükümlü olduğu ve çeşitli hukuki işler için belirlenen asgari ücretlerin yer aldığı “Avukatlık Asgari Ücret Tarifesi” yayımlanmaktadır. Avukatlar bu tarifede belirlenen ücretlerden aşağısını kabul edemezler. </span></p>\n<p><span style=\"font-weight: 400;\">Avukatlık ücreti sadece bu asgari tarifede yazılı olan maktu ücretten ibaret olabileceği gibi, davaya konu olan şeyin ya da paranın %25’ini aşmayacak bir meblağ olarak da kararlaştırılabilir. Dolayısıyla sözleşme özgürlüğü çerçevesinde ve tarifede belirlenen asgari ücretin altında kalmamasıyla şartıyla avukatlık ücreti müzakere edilebilir. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=11"
    },
    {
        "section": "Adli Yardım",
        "question": "Avukatlık ücreti dışında ödemem gereken bir şey var mı?",
        "answer": "\n<p><span style=\"font-weight: 400;\">Talebinizle ilgili gerekli vergi, resim, harç ile noter ve dava masrafları, gerekliyse bilirkişi, keşif ya da tanık ödenekleri gibi giderleri ödemek de sizin sorumluluğunuzdadır. Ayrıca sözleşmenizde yer verdiğiniz takdirde avukatınızın yapacağı yol giderlerini de karşılamanız gerekecektir. Son olarak davayı kaybetmeniz durumunda karşı tarafın vekâlet ücretini ödemek de sizin sorumluluğunuzda olacaktır. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=12"
    },
    {
        "section": "Adli Yardım",
        "question": "Avukata ihtiyacım var. Ancak avukatlık ücretini ödeyemiyorum. Ne yapmalıyım?",
        "answer": "\n<p><span style=\"font-weight: 400;\">Türkiye’de avukatlık hizmetlerinden yararlanma ihtiyacı olan ancak hem kendisinin hem de ailesinin geçimini önemli ölçüde zor duruma düşürmeksizin avukatlık ücretini ve yargılama giderlerini karşılayamayan kişiler için Adli Yardım hizmetleri bulunmaktadır. İlgili düzenlemelerde öngörülen şartları karşıladığınız takdirde adli yardım hizmetinizden yararlanabilirsiniz. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=13"
    },
    {
        "section": "Adli Yardım",
        "question": "Adli yardıma nasıl erişilebilirim?",
        "answer": "\n<p><span style=\"font-weight: 400;\">Türkiye’de adli yardım hizmeti barolar aracılığıyla sağlanmakta ve baroların bünyesinde yer alan adli yardım büroları ya da adli yardım bürosu temsilciliklerince yürütülmektedir. </span></p>\n<p><span style=\"font-weight: 400;\">Hem 6458 sayılı Yabancılar ve Uluslararası Koruma Kanunu’nda hem de diğer ilgili mevzuatta, Türkiye’de koruma arayan sığınmacılar ve diğer hassas durumda yabancıların adli yardım hizmetlerinden yararlanabileceklerini teyit edilmektedir. </span></p>\n<p><span style=\"font-weight: 400;\">Adli yardıma erişimde temel kural bu yerlere gidip bizzat başvuruda bulunmanızdır. Ancak Türkiye’deki baroların önemli bir bölümü aile üyeleriniz ya da sivil toplum örgütü temsilcileri gibi üçüncü kişilerce yapılan ihbar ve bildirimleri de dikkate almakta ve gerekli koşulların sağlanması halinde adli yardım görevlendirmesi yapabilmektedir. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=14"
    },
    {
        "section": "Adli Yardım",
        "question": "Bir geri gönderme merkezinde tutulmaktayım. Adli yardıma erişebilir miyim?",
        "answer": "\n<p><span style=\"font-weight: 400;\">Bir geri gönderme merkezinde ya da bir başka bir yerde tutulmanız ya da idari gözetim altında bulunmanız adli yardıma erişiminiz önünde bir engel değildir. Bu talebinizi bulunduğunuz il barosunun Adli Yardım Bürosuna ulaşarak yapmanız gerekmektedir. Talebinizi tutulduğunuz yerdeki makamlara verebileceğiniz bir dilekçeyle iletebilme hakkınız vardır. Bazı barolar aile bireylerinizin başvuruları ya da telefonla yapılan başvuruları da dikkate almaktadır. Adli yardım talebinizi baroya iletmenizin ardından baro tarafından bir incelemeye yapılacaktır. Bu inceleme sonucunda adli yardım talebiniz kabul edilebilir ya da reddedilebilir.</span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=15"
    },
    {
        "section": "Adli Yardım",
        "question": "Hangi konularda adli yardımdan yararlanabilirim?",
        "answer": "\n<p><span style=\"font-weight: 400;\">Adli yardım evlenme, boşanma, aile içi şiddet, velayet, vesayet gibi kişiler hukuku ve aile hukukuyla ilgili davalarda, her türlü alacak ve borçla ilişkili hukuk ve iş davalarında, idari makamların işlem ve eylemlerine karşı açılan idari davalarda ve icra ve iflas hukukuna ilişkin takip ve davalarda sağlanabilen bir hizmettir. </span></p>\n<p><span style=\"font-weight: 400;\">İlaveten, Yabancılar ve Uluslararası Koruma Kanunu ve Geçici Koruma Yönetmeliği de dahil olmak üzere göç mevzuatı kapsamında uluslararası koruma başvurusunun reddi ya da iptali, sınır dışı kararı, idari gözetim veya ikamet izninin reddi ya da iptali gibi konular da adli yardım kapsamına girmektedir.  </span></p>\n<p><span style=\"font-weight: 400;\">Bazı barolar, ayrıca dava dışı hukuki sorun ve konularda da adli yardım çerçevesinde hukuki destek ve yardım sağlanabilmektedir.   </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=16"
    },
    {
        "section": "Adli Yardım",
        "question": "Adli yardımdan yararlanabilme koşulları nelerdir?",
        "answer": "\n<p><span style=\"font-weight: 400;\">Öncelikle halihazırda bir avukatla temsil ediliyorsanız adli yardımdan faydalanmanız mümkün olmayacaktır.  </span></p>\n<p><span style=\"font-weight: 400;\">Adli yardım talebinde bulunduğunuz baro, ilk olarak maddi durum değerlendirmesi yapacaktır. Başvuruda bulunduğunuz baro sizden bu amaçla adınıza kayıtlı bir mal bulunup bulunmadığının tespit edilmesi amacıyla çeşitli resmi dairelerden alınabilecek belgeleri ya da muhtarlık tarafından verilebilecek fakirlik belgesi gibi diğer belgeleri talep edebilir. Barodaki görevliler ayrıca adli yardım talebinizin haklılığı konusunda da bir değerlendirme yapacaktır. Bu iki şartın birlikte karşılanması halinde adli yardım talebiniz kabul edilebilir. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=17"
    },
    {
        "section": "Adli Yardım",
        "question": "Adli yardımdan yararlandığımda hangi masraflar karşılanacak?",
        "answer": "\n<p><span style=\"font-weight: 400;\">Adli yardım hizmeti kapsamında temel olarak avukatlık ücreti karşılanmaktadır. Yine avukatınızın yaptığı zorunlu yol giderleri de adli yardım kapsamında karşılanabilmektedir. Yargılama ya da takip giderleri için avukatınız ayrıca mahkemeden de adli yardım talebinde bulunabilir. Mahkeme bu talebi kabul edebilir ya da ret edebilir. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=18"
    },
    {
        "section": "Adli Yardım",
        "question": "Tercüman yardımından yararlanabilecek miyim?",
        "answer": "\n<p><span style=\"font-weight: 400;\">Adli yardım bürolarının büyük bir bölümünde bütçe kısıtlarından dolayı maalesef bir tercüman bulunmamaktadır. Dolayısıyla adli yardım başvurusunda bulunurken size tercüme desteği verebilecek bir kişiyle bu başvuruyu yapmanızı tavsiye ederiz.</span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=19"
    },
    {
        "section": "Adli Yardım",
        "question": "Adli yardımla ilgili olarak başka bilmem gereken bir konu var mı?",
        "answer": "\n<p><span style=\"font-weight: 400;\">Eğer adli yardımdan bir alacağa kavuşmak gibi bir maddi yarar elde etmek için yararlanıyorsanız ya da adli yardım aldığınız davada tazminat gibi bir yarar elde ederseniz, bu maddi değerin %5 oranında tutarını ve adli yardım kapsamında avukata ödenen ücreti, size adli yardımı sağlayan baroya ödemelisiniz. </span></p>\n<p><span style=\"font-weight: 400;\">Adli yardımdan yararlanmak için maddi yetersizlik hakkında kasten gerçeğe aykırı bilgi verilmesi ya da adli yardım talep edilen davanın kötü niyetle ya da haksız olarak açıldığının anlaşılması durumunda ise, avukatlık ücretinin iki katı ile varsa adli yardım bürosu tarafından yapılan diğer masrafların adli yardım bürosuna geri ödenmesine ve adli yardımın kaldırılmasına karar verilmektedir. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=20"
    },
    {
        "section": "Adli Yardım",
        "question": "Bir suçtan ötürü şüpheliyim/sanığım. Adli yardımdan yararlanabilir miyim?",
        "answer": "\n<p><span style=\"font-weight: 400;\">Bir suçtan ötürü suç şüphesi altında bulunup da bir avukatın yardımından yararlanmak istiyor ancak bunu karşılayabilecek durumda değilseniz ve halihazırda bir avukatınız bulunmuyorsa, her aşamada adli yardım talebinde bulunabilirsiniz. Bu talebinizi soruşturmanın yürütüldüğü yerdeki polis ya da jandarma karakoluna, Cumhuriyet Savcılıklarına ya da hakimlik veya mahkemelere ve hatta üst mahkemelere iletebilirsiniz.</span></p>\n<p><span style=\"font-weight: 400;\">Bu talebiniz üzerine, talebinizi ilettiğiniz kurum baro ile temasa geçecek ve baro, Ceza Muhakemesi Kanunu (CMK) uyarınca ücretsiz olarak yararlanabileceğiniz bir avukat görevlendirmesi yapacaktır. Dolayısıyla bu görevlendirme adli yardım kapsamında değil, CMK kapsamında yapılacak bir görevlendirme olacaktır. </span></p>\n<p><span style=\"font-weight: 400;\">Ancak Türkiye yasaları uyarınca 18 yaşından küçüklere, kendisini savunamayacak derecede malûl veya sağır ve dilsizlere ya da kendisine alt sınırı beş yıldan fazla hapis cezasını gerektiren bir suç isnat edilen kişilere, talepleri olmasa bile avukatlarının olmaması durumunda CMK kapsamında ücretsiz olarak yararlanılabilecek bir avukat atanmaktadır. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=21"
    },
    {
        "section": "Adli Yardım",
        "question": "Bir suçun mağduruyum ancak avukatlık ücretini ödeme gücüm yok. Ne yapmalıyım?",
        "answer": "\n<p><span style=\"font-weight: 400;\">Cinsel saldırı suçları ile alt sınırı beş yıldan fazla hapis cezası gerektiren suçlardan ötürü mağdur ya da şikayetçi olmanız halinde barodan CMK kapsamında tarafınıza ücretsiz olarak bir avukatın atanmasını talep edebilirsiniz. Türkiye yasalarına göre 18 yaşından küçükler ile sağır veya dilsiz ya da meramını ifade edemeyecek derecede malûl olanlara, avukatlarının olmaması durumunda, istemleri aranmaksızın ücretsiz olarak hizmet verecek bir vekil görevlendirilmektedir. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=22"
    },
    {
        "section": "Adli Yardım",
        "question": "Bir suçtan ötürü şüpheli/sanık olursam ya da mağdur/şikayetçiysem tercüman yardımından yararlanabilir miyim?",
        "answer": "\n<p><span style=\"font-weight: 400;\">Bir suçla ilgili olarak soruşturmanın yapılması evresinde ve mahkemedeki yargılamalar sırasında ücretsiz olarak tercüman görevlendirmesi yapılmaktadır. Benzer bir biçimde, bir suçtan ötürü yürütülen soruşturma esnasında tanıklar için de ücretsiz tercüman sağlanmaktadır. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=23"
    },
    {
        "section": "Adli Yardım",
        "question": "Avukatımın bana karşı olan sorumlulukları nedir?",
        "answer": "\n<p><span style=\"font-weight: 400;\">Avukatınızın size karşı sorumluluğu her durumda aynıdır. Bir diğer ifadeyle, avukatınızı sizin seçmeniz ile adli yardım ya da CMK kapsamında bir avukat görevlendirilmesi arasında herhangi bir fark yoktur. </span></p>\n<p><span style=\"font-weight: 400;\">Avukatınız size karşı en önemli yükümlülüğü üstlendiği işi özenli ve doğru bir biçimde yerine getirmektedir. Bu yükümlülük kapsamında avukatınız sır saklamak, dosya ve evrak tutmak ve bunları saklamak, üstlendiği işi sonuna kadar takip etmek, çıkar çatışmalarından kaçınmak, sizi uygun ve yeterli bir şekilde bilgilendirmek ve menfaatinizi hukuk kuralları çerçevesinde korumak gibi sorumlulukları vardır. </span></p>\n<p><span style=\"font-weight: 400;\">Avukatınız ayrıca üstlendiği işin ya da davanın sonucuna ilişkin hukuki görüşlerini de sizinle paylaşabilir. Ancak hiçbir şekilde sonucuna ilişkin olarak size bir taahhüt veremez. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=24"
    },
    {
        "section": "Adli Yardım",
        "question": "Adli yardımdan yararlanmak istiyorum; ancak engelliyim. İletişim kurmak için destek almam mümkün mü?",
        "answer": "\n<p><span style=\"font-weight: 400;\">Türkiye’de bazı barolarda ya da adliyelerde işaret dilini bilen personel bulunmaktadır. Benzer bir biçimde bulunduğunuz yerde engelli bireylerin hakları konusunda çalışmalar yürüten sivil toplum örgütleri de olabilir. Dolayısıyla bu kişi ya da kurumlardan destek talep edebilirsiniz. CMK kapsamında ise işaret dilini bilen bir tercümandan doğrudan yararlanma hakkınız vardır.</span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=25"
    },
    {
        "section": "Adli Yardım",
        "question": "Başka kimlerden destek alabilirim?",
        "answer": "\n<p><span style=\"font-weight: 400;\">Türkiye’de hukuki konularda mütalaa vermek ve dava takip etmek yetkisi avukatların tekelindedir. Ancak Yabancılar ve Uluslararası Koruma Kanunu başta olmak üzere ilgili diğer yasalarda da belirtilen kanuni temsilcilerden, Birleşmiş Milletler Mülteciler Yüksek Komiserliği’nden ve sivil toplum örgütlerinden de destek ve yardım alabilirsiniz ya da bu kişi veya kurumlardan barodan destek almak amacıyla yardım talep edebilirsiniz. </span></p>\n",
        "language": "Turkish",
        "deep_link": "https://multecihaklari.info/tr/services/adli-yardim-2/?section=questions&question=26"
    },
    {
        "section": "Kira ve Mülkiyet",
        "question": "Türkiye’de konut kiralayabilir miyim?",
        "answer": "\n<p>Türkiye’de yasal olarak bulunan yabancı uyruklu kişiler konut kiralayabilirler. Kiralama işlemlerini tamamlayabilmek için geçerli bir kimlik belgesi göstermeniz gereklidir. Türkiye’de sığınma arayan kişilere Göç İdaresi Başkanlığı tarafından tanzim edilen kimlik belgeleri, geçerli kimlik belgesi olarak kabul edilmektedir.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=0"
    },
    {
        "section": "Kira ve Mülkiyet",
        "question": "Kira kontratı nedir?",
        "answer": "\n<p>Kira kontratı ya da kira sözleşmesi, kiraya verenin bir şeyin kullanılmasını kiracıya bırakmayı taahhüt ettiği, kiracının da buna karşılık kararlaştırılan kira bedelini ödemeyi üstlendiği sözleşmedir.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=1"
    },
    {
        "section": "Kira ve Mülkiyet",
        "question": "Yazılı bir kira sözleşmesi yapmalı mıyım?",
        "answer": "\n<p>Türkiye’deki kanunlar uyarınca kira sözleşmesi sözlü ya da yazılı olabilir. Kira sözleşmesinin sözlü olarak yapılması tarafların haklarını etkilemez. Ancak, yazılı sözleşme tarafların karşılıklı hak ve yükümlülükleri hakkında anlaşmaya vardıklarını belgelediği için ileride oluşabilecek bir anlaşmazlıkta bu yazılı sözleşmeyi ispat niteliğinde kullanılabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=2"
    },
    {
        "section": "Kira ve Mülkiyet",
        "question": "Kira kontratında nelere dikkat etmeliyim?",
        "answer": "\n<p>Kira kontratlarında genel ve özel koşullar olmak üzere iki bölüm bulunmaktadır. İlgili yasal hükümlere aykırı olmadığı sürece kontratta bulunan bu koşullar geçerli olacaktır.</p>\n<p>Bu koşulların yanı sıra, kira sözleşmesini oluştururken kimlik bilgileri, kiraladığınız yerin adresi, sözleşmenin başlangıç tarihi ve süresi, kira bedeli, ödeme şekli, kiralanan yerin kullanım şekli, durumu, teslim edilen demirbaşlar ve depozito bedeli hakkında ev sahibi ile mutabık olduğunuzdan emin olunuz. Bu bilgilerin de kontratta yer alması, ileride oluşabilecek bir anlaşmazlık durumunda ispat niteliğinde kullanılabileceğinden ötürü oldukça önemlidir.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=3"
    },
    {
        "section": "Kira ve Mülkiyet",
        "question": "Mülk sahibi ile yaptığım kira sözleşmesini bir notere tasdik ettirmeli miyim?",
        "answer": "\n<p>Kira sözleşmelerinin noter huzurunda imzalanması gibi bir zorunluluk olmamakla birlikte hak kaybı yaşamamak ve ispat gücünü artırmak isteyen taraflar kira sözleşmelerini notere tasdik ettirebilirler. Noter huzurunda yapılan kira sözleşmelerinde, sözleşme süresine göre kira bedeli üzerinden damga vergisi ödemeniz gerekecektir.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=4"
    },
    {
        "section": "Kira ve Mülkiyet",
        "question": "Emlakçı kimdir? Emlakçıya bir ödeme yapmam gerekir mi?",
        "answer": "\n<p>Mesleği taşınmazların alım, satım ve kiralama işlerini takip etmek ve yürütmek olan lisanslı kişilere emlakçı denir. Kira sözleşmeleri söz konusu olduğunda emlakçı, kiracı ve kiralayan arasındaki ilişkiyi yürüten kişidir.</p>\n<p>Kiracı, kiralama işleminin emlakçı aracılığıyla gerçekleştirildiği durumlarda, kira bedelinin katma değer vergisi hariç bir aylık tutarından fazla olmayacak tutarı emlakçıya ödemekle yükümlüdür. Eğer bir emlakçı ile çalıştıysanız, bu ödemeyi bir defaya mahsus olarak yaparsınız.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=5"
    },
    {
        "section": "Kira ve Mülkiyet",
        "question": "Kira bedelini banka aracılığıyla mı ödemeliyim? Makbuz almam gerekir mı?",
        "answer": "\n<p>Türkiye’deki mevcut yasal düzenlemeler uyarınca, ödediğiniz kira bedeli 500 Türk Lirası ve üzerindeyse, bunu banka üzerinden ödemeniz zorunludur. Bankada yapılan işlemlerin sonunda banka tarafından işlem makbuzu verilir. Bu makbuzu saklamanız, ileride oluşabilecek anlaşmazlıklarda yararınıza olacaktır.</p>\n<p>500 Türk Lirasının altında yaptığınız ödemeler içinse bu ödemeleri yaptığınıza dair ev sahibinden imzasının bulunduğu bir makbuz almanız yararınıza olacaktır.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=6"
    },
    {
        "section": "Kira ve Mülkiyet",
        "question": "Kira bedelini ne zaman ödemem gerekir?",
        "answer": "\n<p>Kira sözleşmesinde ödeme gününe ilişkin olarak bir tarih belirlemediyseniz, kira bedeli âdete ve uygulamaya göre her ayın ilk 3 günü içinde ev sahibine ödenir.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=7"
    },
    {
        "section": "Kira ve Mülkiyet",
        "question": "Kira bedeli ne zaman ve ne kadar artırılabilir?",
        "answer": "\n<p>Kira döneminin yenilenmesiyle birlikte kira bedelinizde bir artış olabilir. Yenilenen kira dönemlerinde uygulanacak kira bedeli, bir önceki kira yılında gerçekleşen tüketici fiyat endeksindeki (‘TÜFE’) artış oranını geçmemelidir.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=8"
    },
    {
        "section": "Kira ve Mülkiyet",
        "question": "Depozito nedir? Depozito tutarı ne olmalıdır? Kiraladığım evden çıktığım zaman ödemiş olduğum depozitoyu geri alabilir miyim?",
        "answer": "\n<p>Depozito, kirayı ödememe, mülke ya da içindeki eşyalara zarar verme gibi durumlarda oluşabilecek zararlara istinaden kiracının mülk sahibine verdiği bir güvencedir. Sözleşmenizde böyle bir güvence verme borcunuz bulunuyorsa, ev sahibine vereceğiniz bu güvence, üç aylık kira bedelini aşamaz.</p>\n<p>Kiraladığınız evden çıkarken, eğer bir kira borcunuz yoksa, eve ve evdeki eşyalara herhangi bir zarar vermediyseniz, ödediğiniz depozitoyu geri alabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=9"
    },
    {
        "section": "Kira ve Mülkiyet",
        "question": "Konut kiralarken nelere dikkat etmeliyim?",
        "answer": "\n<p>Bir konut kiralarken ve özellikle de sözleşme yaparken dikkat etmeniz gereken bazı önemli konular vardır. İlk olarak, muhatap olduğunuz kişinin, yani kiralayan kişinin mal sahibi ya da mal sahibinin yasal vekili olup olmadığından, dolayısıyla o yeri kiraya verme yetkisi olup olmadığından emin olunuz. Bunun için kiralayan kişiden tapunun ibrazını isteyebilirsiniz. Ayrıca, sözleşmede belirtilen adresin sizin kiraladığınız konuta ait olup olmadığını kontrol ediniz.</p>\n<p>Bunların yanı sıra, sözleşmede belirtilen kira bedeli, kira artış bedeli, kira bedelinin ödeme tarihi ve şekli, depozito bedeli ve depozitonun hangi koşullarda geri alınacağı, kiralanan yerin hangi koşullarda teslim edildiği ve demirbaşların mevcut durumu gibi önemli bilgilere mutlaka dikkat edilmelidir. Son olarak, sözleşmenin her sayfasının taraflarca imzalandığından emin olunmalıdır.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=10"
    },
    {
        "section": "Kira ve Mülkiyet",
        "question": "Konut kiraladıktan sonra yapmam gereken herhangi bir işlem var mı?",
        "answer": "\n<p>Bir konutu kiraladıktan sonra kiracı olarak sizim ısıtma, aydınlatma ve su gibi abonelikleri üzerinize almanız gerekmektedir. Ayrıca, kira sözleşmeniz ve kimlik belgeniz ile birlikte en geç yirmi iş günü içerisinde ilçedeki Nüfus Müdürlüğü’ne giderek ikamet değişikliğinizi bildirmekle yükümlü olduğunuzu unutmayınız. Adres değişikliğinizi bulunduğunuz ildeki İl Göç İdaresi Müdürlüğü’ne de bildirmeniz gerekmektedir.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=11"
    },
    {
        "section": "Kira ve Mülkiyet",
        "question": "Numarataj belgesi nedir ve nasıl temin edilir?",
        "answer": "\n<p>Numarataj belgesi, belediye sınırları dahilindeki yapıların her biri için özel olarak düzenlenen, meskene özel adres ve tapu bilgilerini içeren ve yapının Ulusal Adres Veri Tabanında tanımlanmasını sağlayan belgedir. Kira sözleşmesi imzaladıktan sonra Nüfus Müdürlüğü’ne müracaat ettiğinizde tarafınızdan bu belgeyi temin etmenizin istenmesi, yapının bahsi geçen veri tabanında kaydının bulunmadığı anlamına gelebilir. Bu durumda kira kontratınızla birlikte binanın bağlı bulunduğu belediyenin ilgili birimine başvurmanız ya da ev sahibinizin bu işlemi gerçekleştirmesi gerekmektedir. Numarataj belgesi bulunmayan meskenlerde yaşayan kişiler elektrik, su, doğalgaz, internet gibi hizmetlerin teminiyle ilgili sorun yaşayabilirler.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=12"
    },
    {
        "section": "Kira ve Mülkiyet",
        "question": "Kiraladığım konutta yapılacak tadilatı ödemem gerekir mi?",
        "answer": "\n<p>Kiraladığınız konutta yapılacak rutin kullanım dışındaki giderler (örneğin, eskiyen demirbaşların değiştirilmesi) mal sahibi tarafından ödenir. Ancak günlük kullanımdan doğan hasarı sizin karşılamanız gerekmektedir.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=13"
    },
    {
        "section": "Kira ve Mülkiyet",
        "question": "Kiraladığım konutun bulunduğu binada yapılan tadilat giderlerini ödemem gerekir mi?",
        "answer": "\n<p>Binada yapılan altyapı harcamaları (örneğin, çatı veya kazan dairesi tadilatı, binanın boyanması gibi işlerin giderleri) ev sahibi tarafından ödenmektedir. Ancak, sizin kiracı olarak binadaki ortak giderlere (örneğin, apartman giderlerine dahil olan apartman görevlisinin maaşı, apartmanın ortak su gideri, apartman temizlik giderleri gibi) katılma yükümlülüğünüz bulunmaktadır.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=14"
    },
    {
        "section": "Kira ve Mülkiyet",
        "question": "Ev sahibine karşı sorumluluklarım nelerdir?",
        "answer": "\n<p>Kiracıların temel olarak kira bedelini gereği gibi zamanında ödemeleri, kiraladığı konutu özenli bir şekilde kullanmaları ve temizlik ve bakım giderlerini ödemeleri gerekmektedir. Benzer bir biçimde ev sahibinin açık izni olmaksızın konutta ciddi sayılabilecek yenilikler ya da değişiklikler yapmamanız gerekmektedir. Son olarak konutta sizin kusurunuz dışında mülkün değerini azaltabilecek ya da etkileyebilecek veya bir zararın doğmasına neden olabilecek bir sorun yaşanması halinde, bu durumu gecikmeksizin size evi kiralayan ev sahibine bildirmeniz yararınıza olacaktır.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=15"
    },
    {
        "section": "Kira ve Mülkiyet",
        "question": "Kiracı olarak başka sorumluluklarım ya da yükümlülüklerim var mı?",
        "answer": "\n<p>Kiraladığınız mülk ile ilgili zorunlu sigorta, vergi ve benzeri yükümlülüklerin karşılanması, aksi kararlaştırılmamış veya kanunda öngörülmemiş ise, mal sahibinin sorumluluğundadır. Ancak, Çevre Temizlik Vergisi kiracıya aittir. Kiraladığınız konutun bağlı olduğu belediyeye giderek ödenmesi gereken tutar ve ödeme şekline dair daha detaylı bilgi alabilirsiniz.</p>\n<p>Bu hususlara ek olarak, kiralanan taşınmazda oturan kişiler ile komşulara saygı gösterme yükümlülüğüne de riayet edilmelidir. Ayrıca, kiralayanın yazılı izni olmaksızın kiraladığınız konutu başkasına kiralama ya da kira sözleşmesini üçüncü bir kişiye devretmeniz mümkün değildir.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=16"
    },
    {
        "section": "Kira ve Mülkiyet",
        "question": "Ev sahibi ile bir anlaşmazlık yaşıyorum. Ne yapabilirim?",
        "answer": "\n<p>Ev sahibiniz ile bir anlaşmazlık yaşamanız durumunda bunu öncelikli olarak sulh yoluyla çözmeye gayret edin. Ancak yaşadığınız anlaşmazlık cezai bir işlem gerektiriyorsa, polise ya da savcılığa giderek durumu anlatan bir dilekçe sunabilir ve şikayetinizi bu makamlara iletebilirsiniz. Örneğin, hiç kimse rızanız olmaksızın konutunuza giremez. Benzer bir biçimde, daha önceden rıza göstermiş olsanız dahi bu rızayı geri alabilirsiniz.</p>\n<p>Eğer ev sahibinizin sözleşmeye aykırı davrandığını düşünüyor ve bu anlaşmazlığı aranızda çözemiyorsanız, yetkili mahkemeye başvurarak dava açmanız gerekecektir. Bu süreçte bir avukattan hukuki danışmanlık alabilir veya sizi temsil etmesini isteyebilirsiniz. Böyle bir durumda avukata bir ödeme yapmanız gerektiği gibi olası bir dava sürecinde yargılama giderlerini de karşılamanız gerekebileceğini unutmayınız.</p>\n<p>Eğer avukatlık hizmetlerini karşılayamayacak durumdaysanız, bulunduğunuz ildeki baroya giderek hukuki destek ve danışmanlık talebinde bulunabilirsiniz. Baro, bir il veya bölgedeki avukatların bağlı olduğu meslek kuruluşudur. Her baro bünyesinde, avukatlık ücretini ve yargılama giderlerini karşılama olanağı bulunmayan kişilerin avukatlık hizmetlerinden yararlanabilmesini sağlamak amacıyla kurulmuş Adli Yardım Bürosu bulunur. Türkiye’de bulunan sığınmacılar da Adli Yardım Bürolarının sağladığı hizmetlerden faydalanabilirler. Ancak, bunun için sizden bir başvuruda bulunmanız ve durumunuzu açıklayan belgeler sunmanız istenecek ve başvurunuza dair bir değerlendirme yapılacaktır. Daha detaylı bilgi edinmek için bulunduğunuz ildeki baro ile iletişime geçmenizi tavsiye ederiz.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=17"
    },
    {
        "section": "Kira ve Mülkiyet",
        "question": "Dükkan ya da ofis olarak kullanmak üzere bir işyeri kiralamak istiyorum? Konut kiralamaktan farklı bir usul var mı?",
        "answer": "\n<p>Dükkan ya da ofis olarak kullanmak üzere bir işyeri kiralamak isteyen kiracının potansiyel vergi numarası alması gerekmektedir. Kiralayanın gerçek kişi olduğu durumda kiracının ayrıca stopaj adı verilen bir vergi ödemesi de gerekmektedir. </p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=18"
    },
    {
        "section": "Kira ve Mülkiyet",
        "question": "Türkiye’de işyeri ya da mesken olarak kullanmak üzere bir taşınmaz satın alabilir miyim?",
        "answer": "\n<p>Hangi ülke vatandaşlarının Türkiye’de taşınmaz ve sınırlı ayni hak ediniminin mümkün olduğu konusunda Türkiye Cumhuriyeti Büyükelçiliklerinden veya Konsolosluklarından, Tapu ve Kadastro Genel Müdürlüğü’ndeki Yabancı İşler Dairesi Başkanlığı’ndan ve Tapu Müdürlükleri’nden bilgi alabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=19"
    },
    {
        "section": "Kira ve Mülkiyet",
        "question": "Bir taşınmaz satın almadan önce dikkat etmem gereken başka hususlar var mı?",
        "answer": "\n<p>Satın alma işlemlerine başlamadan önce, muhatap olduğunuz kişi ya da aracı kurumun mülk sahibi olduğundan ya da mülk sahibini temsil etmeye yetkisi olup olmadığından emin olunuz. Ayrıca, taşınmazın satışına ilişkin herhangi bir engeli olup olmadığını da mutlaka öğreniniz.</p>\n<p>Satın alma işlemi öncesi satın alınacak mülkün güncel tapu kaydı mülk sahibi tarafından alınıp alıcıya verilmelidir. Böylelikle tapu kaydı üzerinde herhangi bir sınırlama olup olmadığı görülebilir. Bu kaydın güncel olması önemlidir. Tapu kaydı, kaydın verildiği an için geçerlidir. Bu sebeple satın alma işleminin mutlaka Tapu Dairesi’nde yapılması tavsiye edilmektedir.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=20"
    },
    {
        "section": "Kira ve Mülkiyet",
        "question": "Bir taşınmaz satın aldıktan sonra dikkat etmem gereken hususlar var mı?",
        "answer": "\n<p>Yabancılar da gayrimenkul edinimi sırasında vatandaşlar gibi tapu harcı öderler. Bunun dışında emlak vergisi başta olmak üzere ödemekle yükümlü olunan çeşitli vergiler bulunur. Ayrıca, yabancı uyruklu kişiler de satın alınan gayrimenkulün türüne göre çeşitli zorunlu sigortaları yaptırmakla yükümlüdürler.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=21"
    },
    {
        "section": "Kira ve Mülkiyet",
        "question": "Türkiye'de yabancılar taşıt satın alabilirler mi?",
        "answer": "\n<p>Göç İdaresi Başkanlığı tarafından tanzim edilmiş geçerli bir kimlik belgeniz varsa araç satın alabilirsiniz. Ancak, Türkiye’de araç kullanmak isteyen herkesin geçerli bir sürücü belgesine sahip olması gerekir.</p>\n<p>Başka ülkelerden alınan sürücü belgeleriyle Türkiye’ye giriş yapılan tarihten itibaren en fazla altı ay süreyle araç kullanılabilir. Altı ayın sonunda Türkiye’de araç kullanmaya devam edebilmek için trafik tescil kuruluşuna müracaatta bulunarak sürücü belgenizi değiştirmeniz gerekmektedir. Bu başvuruda sizden kendi ülkenizde aldığınız sürücü belgeniz dışında başka belgeler de talep edilebilir. Daha detaylı bilgi için bulunduğunuz şehirdeki İl Emniyet Müdürlüğü’ne bağlı Trafik Tescil Şubelerine başvurabilirsiniz.  </p>\n<p>Yeni bir sürücü belgesi almak üzere yapılacak başvuruda ise diğer belgelerin yanı sıra sizden Göç İdaresi Başkanlığı tarafından tanzim edilmiş ve yabancı kimlik numaranızı içeren geçerli bir kimlik belgesi sunmanız istenecektir. Sürücü belgesi alabilmeniz için yetkili bir sürücü kursuna kayıt olmanız ve yazılı bir sınav ile sürüş sınavından geçmeniz de gerekecektir.</p>\n<p>Son olarak, araç sahibi kişiler, sahip olunan araca göre farklılık gösterecek vergileri gereği gibi ödemek ve zorunlu sigortaları yaptırmakla yükümlüdürler.</p>\n",
        "language": "Turkish",
        "deep_link": "https://multecihaklari.info/tr/services/konut-ev-sahibi-ve-mulk-2/?section=questions&question=22"
    },
    {
        "section": "Evlenme ve Boşanma",
        "question": "Türkiye’de yaşayan bir sığınmacıyım. Türkiye’de evlenebilir miyim?",
        "answer": "\n<p>Türkiye’de bulunan ve Göç İdaresi Başkanlığı’na kayıtlı uluslararası koruma başvuru sahipleri ve uluslararası koruma statü sahipleri ile geçici koruma kapsamındaki kişiler, Türkiye’de evlenebilirler. Evlilik ve nikah işlemleri başta Türk Medeni Kanunu olmak üzere ilgili mevzuat uyarınca gerçekleştirilir.</p>\n",
        "language": "Turkish",
        "deep_link": "https://multecihaklari.info/tr/services/evlenme-ve-bosanma-2/?section=questions&question=0"
    },
    {
        "section": "Evlenme ve Boşanma",
        "question": "Resmi nikah nedir?",
        "answer": "\n<p>Resmi nikah, kendilerine kanunlar uyarınca evlendirme memurluğu yetkisi verilen görevliler tarafından yasalara uygun bir biçimde kıyılan nikahtır. Türkiye’de yaptığınız dini ya da geleneksel örf ve adetlere uygun nikahlar, resmi nikah olarak kabul edilmemektedir.</p>\n",
        "language": "Turkish",
        "deep_link": "https://multecihaklari.info/tr/services/evlenme-ve-bosanma-2/?section=questions&question=1"
    },
    {
        "section": "Evlenme ve Boşanma",
        "question": "Türkiye’de evlenmek için hangi koşulları karşılamam gerekir?",
        "answer": "\n<p>Türkiye’de evlilik, bekar bir kadın ve bekar bir erkek arasında tarafların rızasıyla gerçekleştirilir. Evlenmek isteyen iki tarafın da evlilik için başvuruda bulunduğu tarih itibarıyla evli olmamaları gerekmektedir. Türkiye’deki yasal evlilik yaşı kural olarak on sekizdir. On yedi yaşını doldurmuş kişi ailesinin ya da yasal vasisinin rızasıyla evlenebilirken; on altı yaşını doldurmuş kişiler ancak olağanüstü durumlarda ve bir hâkimin kararıyla evlenebilirler.</p>\n<p>Ayrıca, evlenmek isteyen kişilerin ayırt etme gücüne sahip olmaları gerekmektedir. Türk Medeni Kanunu uyarınca, yaşın küçüklüğü nedeniyle veya akıl hastalığı, akıl zayıflığı, sarhoşluk ya da bunlara benzer sebeplerle akla uygun davranma yeteneğinden yoksun olmayan herkes ayırt etme gücüne sahiptir. Bu noktada akıl hastalığının tek başına evlenme engeli olmadığının vurgulanması gerekir. Akıl hastalığı ancak ayırt etme gücünü ciddi bir biçimde ortadan kaldırdığı takdirde evlenmeye engel teşkil edecektir. Dolayısıyla, bir sağlık kuruluşundan evlenmeye engel bulunmadığı yönünde alınacak bir resmi bir raporla akıl hastalığı bulunan kişiler de evlenebilmektedir.</p>\n<p>Türkiye’deki mevcut yasalar uyarınca, yakın akrabalar arasında evliliklere izin verilmemektedir. Bir diğer ifadeyle, üstsoy ve altsoy arasında, kardeşler arasında ve amca, dayı, hala ve teyze ile yeğenleri arasında evlenme yasaktır. Benzer bir biçimde evlilik sona ermiş olsa bile eşlerden biri ile diğerinin üstsoyu ya da altsoyu arasında ve evlat edinen ve evlatlık ile bunlardan biri ile diğerinin altsoyu ve eşi arasında da evlilik bağı kurulması mümkün değildir.</p>\n",
        "language": "Turkish",
        "deep_link": "https://multecihaklari.info/tr/services/evlenme-ve-bosanma-2/?section=questions&question=2"
    },
    {
        "section": "Evlenme ve Boşanma",
        "question": "Türkiye’de evlenmek istiyorum. Başvurumu nereye yapmayalım?",
        "answer": "\n<p>Evlenmek isteyen kişiler başvurularını belediyelerdeki evlendirme memurluklarına yapmalıdırlar. Başvuru, çiftlerden birinin oturduğu ilçedeki belediyeye yapılır. Her iki kişi de bu başvuru sırasında hazır bulunmalıdır.</p>\n",
        "language": "Turkish",
        "deep_link": "https://multecihaklari.info/tr/services/evlenme-ve-bosanma-2/?section=questions&question=3"
    },
    {
        "section": "Evlenme ve Boşanma",
        "question": "Evlilik işlemlerinde hangi evraklar gereklidir? Bu evrakları nereden temin edebilirim?",
        "answer": "\n<p>Taraflardan birinin oturduğu yerdeki belediyenin evlendirme memurluğuna gidilerek başvuru için gerekli evraklar öğrenilebilir. Başvuru esnasında sizlerden talep edilecek belgeler arasında evlenme beyannamesi, kimlik belgesi, sağlık raporu, vesikalık fotoğraf ve evlenme ehliyet belgesi mutlaka bulunacaktır. Eğer, ülkeniz makamlarınca tanzim edilmiş olan ve bekar olduğunuzu gösteren resmi bir belgeniz yoksa, bulunduğunuz ildeki İl Göç İdaresi Müdürlüğü’nden evlenme ehliyet belgesi temin edebilirsiniz.</p>\n<p>Başvuru esnasında Göç İdaresi Genel Müdürlüğü’nce tanzim edilen kimlik belgenizi de mutlaka yanınızda bulundurunuz.  </p>\n",
        "language": "Turkish",
        "deep_link": "https://multecihaklari.info/tr/services/evlenme-ve-bosanma-2/?section=questions&question=4"
    },
    {
        "section": "Evlenme ve Boşanma",
        "question": "Türkiye'de hangi evlilik geçerlidir? Kimlerin evlendirmeye yetkisi vardır?",
        "answer": "\n<p>Türkiye’de sadece kanunlar uyarınca yetkili kılınmış nikah memurları tarafından gerçekleştirilen resmi nikahlar geçerlidir.</p>\n",
        "language": "Turkish",
        "deep_link": "https://multecihaklari.info/tr/services/evlenme-ve-bosanma-2/?section=questions&question=5"
    },
    {
        "section": "Evlenme ve Boşanma",
        "question": "Ülkemde yaptığım evlilik Türkiye'de geçerli midir?",
        "answer": "\n<p>Evet, kendi ülkenizde edindiğiniz medeni durum Türkiye’de tanınmaktadır. Bir başka ifadeyle, kendi ülkenizde, kendi ülkenizin kanunları uyarınca gerçekleştirilen ve dolayısıyla da resmi olarak kabul edilen nikah Türkiye’de geçerlidir.</p>\n",
        "language": "Turkish",
        "deep_link": "https://multecihaklari.info/tr/services/evlenme-ve-bosanma-2/?section=questions&question=6"
    },
    {
        "section": "Evlenme ve Boşanma",
        "question": "Türkiye’de evlendim. Gerçekleştirdiğim evliliği nerelere bildirmem gerekir?",
        "answer": "\n<p>Kişiler, medeni durum değişikliklerini yirmi iş günü içinde Nüfus Müdürlüklerine ve İl Göç İdaresi Müdürlüğü’ne bildirmekle yükümlüdürler.</p>\n",
        "language": "Turkish",
        "deep_link": "https://multecihaklari.info/tr/services/evlenme-ve-bosanma-2/?section=questions&question=7"
    },
    {
        "section": "Evlenme ve Boşanma",
        "question": "Göç İdaresi Başkanlığı tarafından tanzim edilen kimliğimde medeni durumum yanlış yazılmış. Nasıl değiştirebilirim?",
        "answer": "\n<p>Kimlik belgenizdeki yanlışlıklar için İl Göç İdaresi Müdürlüğü’ne başvurmanız gerekmektedir. Eğer medeni durumunuzu gösterir bir belgeniz varsa mutlaka yanınızda götürünüz.</p>\n",
        "language": "Turkish",
        "deep_link": "https://multecihaklari.info/tr/services/evlenme-ve-bosanma-2/?section=questions&question=8"
    },
    {
        "section": "Evlenme ve Boşanma",
        "question": "Yeni doğan çocuğumu nasıl kaydedebilirim?",
        "answer": "\n<p>Yeni doğan çocuğun kayıt işlemleri için doğumdan itibaren en geç otuz gün içinde Nüfus Müdürlüklerine başvurmak gerekmektedir. Çocuğun evlilik birliği içinde ya da evlilik dışında dünyaya gelmiş olması arasında hiçbir fark yoktur ve bu durum ne ebeveynlerin ne de çocuğun aleyhine herhangi bir sakınca yaratacaktır.</p>\n<p>Doğumun bir sağlık kuruluşunda gerçekleşmesi halinde bildirim sağlık kuruluşu yetkileri tarafından da yapılabilir. Bu hususu takip etmeniz önemlidir. Ancak doğum bir sağlık kuruluşunda gerçekleşmediyse, örneğin evde gerçekleşen bir doğum söz konusu ise, bildiriminizi sözlü beyanla da yapabilirsiniz. Ancak yetkililer bu bildiriminize ilişkin olarak bir araştırma yapacaktır. Ayrıca, bulunduğunuz ildeki İl Göç İdaresi Müdürlüğü’ne de yeni doğan çocuğunuz kayıt işlemleri için başvuruda bulunmalısınız.</p>\n",
        "language": "Turkish",
        "deep_link": "https://multecihaklari.info/tr/services/evlenme-ve-bosanma-2/?section=questions&question=9"
    },
    {
        "section": "Evlenme ve Boşanma",
        "question": "Evliyim ancak boşanmak istiyorum. Ne yapmalıyım?",
        "answer": "\n<p>Türkiye’de evliliğin sona ermesi yalnızca mahkeme kararı ile mümkündür. Eğer boşanmak istiyorsanız, bu talebiniz için bulunduğunuz ildeki yetkili mahkemede bir boşanma davası açmanız gerekmektedir. Mahkeme sürecinde bir avukatın sizi temsil etmesi son derece önemlidir. Eğer bir avukat ile hukuki temsil ilişkisi kurarsanız, kendisine bir avukatlık ücreti ödemesi yapmanız gerektiği gibi olası yargılama giderlerini de karşılamanız gerekebileceğini unutmayınız.</p>\n<p>Eğer avukatlık hizmetlerini karşılayamayacak durumdaysanız, bulunduğunuz ildeki baroya giderek hukuki destek talebinde bulunabilirsiniz. Baro, bir ilde veya bölgedeki avukatların bağlı olduğu meslek kuruluşudur. Her baro bünyesinde, avukatlık ücretini ve yargılama giderlerini karşılama olanağı bulunmayan kişilerin avukatlık hizmetlerinden yararlanabilmesini sağlamak amacıyla kurulmuş Adli Yardım Bürosu bulunur. Türkiye’de bulunan sığınmacılar da Adli Yardım Bürolarının sağladığı hizmetlerden faydalanabilirler. Ancak, bunun için sizden bir başvuruda bulunmanız ve durumunuzu açıklayan belgeler sunmanız istenecek ve başvurunuza dair bir değerlendirme yapılacaktır. Daha detaylı bilgi edinmek için bulunduğunuz ildeki baro ile iletişime geçmenizi tavsiye ederiz.</p>\n",
        "language": "Turkish",
        "deep_link": "https://multecihaklari.info/tr/services/evlenme-ve-bosanma-2/?section=questions&question=10"
    },
    {
        "section": "Evlenme ve Boşanma",
        "question": "Türkiye dışında gerçekleştirilen bir evlilik Türkiye'de sona erdirilebilir mi?",
        "answer": "\n<p>Evet, menşe ülkede edinilen medeni durum Türkiye’de tanındığı için boşanmak da mümkündür. Ancak, unutmayınız ki kendi ülkenizde evlenmiş olsanız dahi, Türkiye’deki mevzuata göre boşanabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/evlenme-ve-bosanma-2/?section=questions&question=11"
    },
    {
        "section": "Evlenme ve Boşanma",
        "question": "Eşim Türkiye'de değil. Boşanma davası açabilir miyim?",
        "answer": "\n<p>Evet, eşiniz Türkiye’de bulunmasa da boşanma davası açabilirsiniz. Ancak, mahkemenin boşanma davasında karar verebilmesi için eşlerden ikisinin de yargılama sürecine katılması gerekmektedir. Dolayısıyla, eşlerden birinin yokluğunda dava süreci uzayacaktır.</p>\n",
        "language": "Turkish",
        "deep_link": "https://multecihaklari.info/tr/services/evlenme-ve-bosanma-2/?section=questions&question=12"
    },
    {
        "section": "İşgücü Piyasasına Erişim",
        "question": "Türkiye’ye sığındım. Türkiye’de yasal olarak çalışmak için ne yapmam lazım?",
        "answer": "\n<p>Kural olarak, Türkiye’de bulunan yabancıların çalışabilmek için öncelikle bir “çalışma izni” alma yükümlülükleri vardır. Eğer ülkenizi savaş ve zulüm olayları nedeniyle terk ederek Türkiye’ye sığındıysanız, Türkiye’de yasal olarak kalmak ve uluslararası koruma kapsamında sağlanan hak ve hizmetlerden yararlanabilmek için bir “uluslararası koruma başvurusu” yapmanız gerekmektedir. Uluslararası koruma başvurunuzu tamamladıktan altı ay sonra çalışma izni başvurusunda bulunabilirsiniz.</p>\n<p>Uluslararası koruma başvurunuz İl Göç İdaresi Müdürlükleri tarafından işleme alınacak ve hakkınızda bir değerlendirme yapacaktır. Bu değerlendirmenin olumlu olması durumunda farklı uluslararası koruma statülerinden birisi size tanınacaktır. Uluslararası koruma başvurusu ve statüleri ile ilgili bilgi almak için Mülteci Hakları Merkezi ile irtibata geçebilir veya internet sitemizin <a href=\"https://multecihaklari.info/tr/services/kayit-ve-status-2/?section=questions\">ilgili bölümüne</a> bakabilirsiniz.</p>\n<p>Uluslararası koruma başvuru ve statü sahiplerinin yapacakları çalışma izni başvuruları, kural olarak, işverenleri tarafından ve e-Devlet veya <a href=\"https://ecalismaizni.csgb.gov.tr/eizin\">Çalışma ve Sosyal Güvenlik Bakanlığı’nın sistemi</a> üzerinden yapılmalıdır. Başvuruları alma, değerlendirme ve sonuca bağlama yetkili kurum olan Çalışma ve Sosyal Güvenlik Bakanlığı tarafından gerçekleştirilir. Çalışma izniyle ilgili ayrıntılı ve güncel bilgiler için <a href=\"https://www.csgb.gov.tr/uigm\">Bakanlığın internet sitesini</a> ziyaret edebilir veya Alo 170 hattını ücretsiz arayabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=0"
    },
    {
        "section": "İşgücü Piyasasına Erişim",
        "question": "Uluslararası koruma başvuru sahibiyim. Türkiye’de yasal olarak çalışabilir miyim?",
        "answer": "\n<p>Türkiye’de yürürlükte olan mevcut yasal düzenlemeler uyarınca, uluslararası koruma talebinde bulunup henüz başvurusu hakkında son karar verilmemiş kişiler uluslararası koruma başvuru sahibi olarak nitelendirilirler.</p>\n<p>Uluslararası koruma başvuru sahiplerinin Türkiye’de bağımlı veya bağımsız olarak çalışabilmek için öncelikle bir çalışma izni almaları gerekmektedir. Uluslararası koruma başvurunuzu tamamladıktan altı ay sonra çalışma izni başvurusunda bulunabilirsiniz. Bu altı aylık süre dolmadan önce çalışma izni başvurusunda bulunamazsınız.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=1"
    },
    {
        "section": "İşgücü Piyasasına Erişim",
        "question": "Şartlı mülteci statüsüne sahibim. Türkiye’de yasal olarak çalışabilir miyim?",
        "answer": "\n<p>Yaptığınız uluslararası koruma başvurusu neticesinde size şartlı mülteci statüsü tanındıysa, bağımlı veya bağımsız çalışabilmek için öncelikle bir çalışma izni almanız gerekmektedir. Çalışma izni başvurunuzu yapabilmek için, uluslararası koruma başvurunuzun üzerinden altı ay geçmiş olması gerekmektedir.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=2"
    },
    {
        "section": "İşgücü Piyasasına Erişim",
        "question": "Mülteci statüsüne sahibim. Türkiye’de yasal olarak çalışabilir miyim?",
        "answer": "\n<p>Yaptığınız uluslararası koruma başvurusu neticesinde size mülteci statüsü tanındıysa, statü aldığınız tarihten itibaren bağımlı veya bağımsız olarak çalışabilirsiniz.</p>\n<p>Mülteci statüsü tanınan kişilere ‘99’ ile başlayan yabancı kimlik numarasını içeren bir kimlik belgesi düzenlenmektedir. Adınıza düzenlenen bu kimlik belgesi çalışma izni yerine geçer ve bu durum kimlik belgesine de yazılır. Bu kimlik belgesi çalışma izni almaksızın Türkiye’de yasal olarak çalışabileceğinizi göstermektedir. Dolayısıyla, ayrıca bir çalışma izni almanız gerekmemektedir.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=3"
    },
    {
        "section": "İşgücü Piyasasına Erişim",
        "question": "İkincil koruma statüsüne sahibim. Türkiye’de yasal olarak çalışabilir miyim?",
        "answer": "\n<p>Yaptığınız uluslararası koruma başvurusu neticesinde size ikincil koruma statüsü tanındıysa, statü aldığınız tarihten itibaren bağımlı veya bağımsız olarak çalışabilirsiniz.</p>\n<p>İkincil koruma statüsü tanınan kişilere ‘99’ ile başlayan yabancı kimlik numarasını içeren bir kimlik belgesi düzenlenmektedir. Adınıza düzenlenen bu kimlik belgesi çalışma izni yerine geçer ve bu durum kimlik belgesine de yazılır. Bu kimlik belgesi çalışma izni almaksızın Türkiye’de yasal olarak çalışabileceğinizi göstermektedir. Dolayısıyla, ayrıca bir çalışma izni almanız gerekmemektedir.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=4"
    },
    {
        "section": "İşgücü Piyasasına Erişim",
        "question": "Çalışma izni başvurusu nasıl yapılır?",
        "answer": "\n<p>Mülteci ve ikincil koruma statü sahibi kişiler statü aldıkları tarihten itibaren bağımlı veya bağımsız olarak çalışabilirler. Dolayısıyla ayrıca bir çalışma izni almaları gerekmemektedir.</p>\n<p>Uluslararası koruma başvuru sahipleri ve şartlı mülteci statüsü sahiplerinin yapacakları çalışma izni başvuruları kural olarak işverenleri tarafından e-Devlet veya <a href=\"https://ecalismaizni.csgb.gov.tr/eizin\">Çalışma ve Sosyal Güvenlik Bakanlığı’nın sistemi</a> üzerinden yapılır. Eğer Türkiye’deki yasal düzenlemelere uygun olarak bir işletme kurduysanız ve bu işletmede kendi ad ve hesabınıza çalışacaksanız, kendiniz “bağımsız çalışma izni” başvurusunda bulunabilirsiniz.</p>\n<p>Çalışma izni başvurunuzu, uluslararası koruma başvurunuzdan altı ay sonra yapabilirsiniz. Başvuru sırasında hem size hem de işvereninize ve işyerine ait çeşitli bilgiler sisteme girilecek, çeşitli belgeler sisteme yüklenecektir. Sisteme yüklenecek belgelerden birisi de sizinle işvereniniz arasında yapılacak olan iş sözleşmesidir.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=5"
    },
    {
        "section": "İşgücü Piyasasına Erişim",
        "question": "Bağımsız çalışma izni nedir?",
        "answer": "\n<p>Yabancıların Türkiye’deki çalışma izinlerine dair düzenlemeler uyarınca, kişinin kendi ad ve hesabına çalışmasına olanak veren çalışma izni türüne “bağımsız çalışma izni” denir. Eğer Türkiye’deki yasal düzenlemelere uygun olarak bir işletme kurduysanız ve bu işletmede kendi ad ve hesabınıza çalışacaksanız, çalışma izni türlerinden “bağımsız çalışma izni” için başvuruda bulunmanız gerekir. Bağımsız çalışma iznine başvuracak uluslararası koruma başvuru veya statü sahipleri, başvurularını kendileri yapar.</p>\n<p>Bunun için bir elektronik tebligat adresine sahip olmanız gerekmektedir. Elektronik tebligat adresi almak için PTT şubelerine başvurabilir veya <a href=\"https://www.etebligat.gov.tr/nasil-basvuru-yaparim/\">bu linkten</a> başvuruda bulunabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=6"
    },
    {
        "section": "İşgücü Piyasasına Erişim",
        "question": "Çalışma izni alma zorunluluğundan muaf tutulmam mümkün mü?",
        "answer": "\n<p>6735 sayılı Uluslararası İşgücü Kanunu ve Uluslararası Koruma Başvuru Sahibi ve Uluslararası Koruma Statüsü Sahibi Kişilerin Çalışmasına Dair Yönetmelik uyarınca, mevsimlik tarım veya hayvancılık işlerinde çalışacak olan uluslararası koruma başvuru sahipleri ve şartlı mülteci statüsü sahipleri çalışma izninden muaftırlar. Ancak bu muafiyet otomatik olarak sağlanmaz. Bir diğer ifadeyle, bu muafiyetten yararlanabilmek için başvuruda bulunmak şarttır. Uluslararası koruma başvuru sahipleri ve şartlı mülteci statüsü sahibi kişiler, uluslararası koruma başvuru tarihinden altı ay sonra çalışma izni muafiyeti almak için başvurabilirler.</p>\n<p>Muafiyet başvuruları kayıtlı olduğunuz ildeki Çalışma ve İş Kurumu İl Müdürlüğü’ne yapılmalıdır. Söz konusu başvurular Çalışma ve Sosyal Güvenlik Bakanlığı’na bildirilecektir. Bakanlık otuz gün içinde olumlu ya da olumsuz bir karar verir. Bu kararı sistem üzerinden kişilerin elektronik tebligat adreslerine bildirir. Bakanlığın olumlu görüşünün ardından kişiler çalışma izni muafiyeti kazanır. Mevsimlik tarım veya hayvancılık işlerinde çalışması uyun görülen sığınmacılara çalışma izni muafiyet belgesi verilir.</p>\n<p>Mülteci statüsü ve ikincil koruma statüsü sahibi kişilerin çalışma izni muafiyeti başvurusunda bulunmaları gerekmemektedir.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=7"
    },
    {
        "section": "İşgücü Piyasasına Erişim",
        "question": "Türkiye’de çalışamayacağım bir meslek kolu var mı?",
        "answer": "\n<p>Türkiye’de yürürlükte bulunan mevzuat uyarınca, yabancıların bazı meslek ve görevleri icra etmeleri mümkün değildir. Bu itibarla Türkiye’deki yabancılar diş tabipliği, dişçilik, hasta bakıcılık, eczacılık, veterinerlik, özel hastanelerde sorumlu müdürlük, avukatlık, noterlik, özel ya da kamu kuruluşlarında güvenlik, kara suları dâhilinde dalgıçlık, kaptanlık, kılavuzluk ve sair meslekler ve gümrük müşavirliği, turist rehberliği gibi iş ve meslekleri yürütememektedir.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=8"
    },
    {
        "section": "İşgücü Piyasasına Erişim",
        "question": "Çalışma izni başvurusunda ek yükümlülükler öngörülüyor mu?",
        "answer": "\n<p>Türkiye’deki yasal düzenlemeler uyarınca, sağlık ve eğitim alanında çalışmak isteyen yabancıların ön izin almaları gerekmektedir.</p>\n<p>Sağlık meslek mensupları ön izin başvurularının Sağlık Bakanlığı’na, eğitim meslek mensuplarının ön izin başvurularının ise çalışılacak kurumun niteliğine göre Millî Eğitim Bakanlığı’na ya da Yükseköğretim Kurulu’na yapılması gerekmektedir.</p>\n<p>Araştırma Geliştirme (Ar-Ge) Merkezi Belgesi olan firmalarda Ar-Ge personeli olarak çalışacak yabancıların da çalışma izni başvurularında Sanayi ve Teknoloji Bakanlığı’nın olumlu görüşünün alınması gerekmektedir.</p>\n<p>Yukarıda belirtilen alanlar için çalışma izni başvurusunda bulunacak kişiler, başvuru öncesinde gerekli ön izinleri veya olumlu görüşleri almış olmalılardır.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=9"
    },
    {
        "section": "İşgücü Piyasasına Erişim",
        "question": "Çalışma izni başvuruları nasıl değerlendirilir?",
        "answer": "\n<p>Uluslararası İşgücü Kanunu ve Uluslararası Koruma Başvuru Sahibi ve Uluslararası Koruma Statüsü Sahibi Kişilerin Çalışmasına Dair Yönetmelik uyarınca, çalışma izni başvurularının değerlendirmesinde kullanılan temel ölçütler şu şekilde listelenebilir:</p>\n<ul>\n<li>Çalışma izni başvurusunun, uluslararası koruma başvuru tarihinden altı ay sonra yapılmış olması;</li>\n<li>İşvereninin yabancı işçi çalıştırmaya dair kota düzenlemesine riayet etmesi;</li>\n<li>Çalışma izni başvurusunun yabancıların icra etmelerinin mümkün olmadığı meslekler için yapılmamış olması;</li>\n<li>Gerekliyse ön izin ya da olumlu görüşün alınmış olması;</li>\n<li>Çalışma izni başvurusuna ilişkin olarak ilgili makamlarca olumsuz bir görüşün bildirilmemiş olması.</li>\n</ul>\n<p>Çalışma izni başvurularında aşamalar ve başvurunun sonucu elektronik tebligat adresi üzerinden başvuruda bulunan işverene gönderilmektedir. Ayrıca, başvuruların durumu e-Devlet Kapısı üzerinden takip edilebilmektedir.</p>\n<p>İnsani ikamet izni olan kişiler yukarıda sayılan değerlendirme kriterlerine tabi olmayabilirler.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=10"
    },
    {
        "section": "İşgücü Piyasasına Erişim",
        "question": "Çalışma izni başvurumda eksik belgelerim var. Bu belgeleri daha sonra teslim edebilir miyim?",
        "answer": "\n<p>Çalışma izni başvurunuzda eksik belgelerinizin tespit edilmesi durumunda, otuz gün içinde bu belgeleri tamamlamanız gerekmektedir.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=11"
    },
    {
        "section": "İşgücü Piyasasına Erişim",
        "question": "Çalışma iznimi aldım. Ne zaman çalışmaya başlayabilirim?",
        "answer": "\n<p>Çalışma izni aldığınız tarihten itibaren 30 gün içinde çalışmaya başlamanız gerekmektedir. İşvereniniz çalışmaya başladığınız tarihten itibaren 15 gün içinde bu durumu Çalışma ve Sosyal Güvenlik Bakanlığı’na bildirmelidir.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=12"
    },
    {
        "section": "İşgücü Piyasasına Erişim",
        "question": "Çalışma izni aldığım şehir, kayıtlı olduğum şehirden farklı. Ne yapmam gerekiyor?",
        "answer": "\n<p>Eğer çalışma izninizin düzenlendiği şehir ile kayıt iliniz farklıysa, kayıtlı olduğunuz ilin İl Göç İdaresi Müdürlüğü’ne müracaat ederek il değişikliği talep edebilir ve temin edeceğiniz yol izin belgesi ve çalışma izninizle birlikte çalışma izninizin düzenlendiği ildeki İl Göç İdaresi Müdürlüğü’ne müracaat edebilirsiniz. Bu ildeki yetkililer talebinizi değerlendirecek ve değerlendirme olumlu sonuçlandığı takdirde bu ile kaydınız tamamlanacaktır.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=13"
    },
    {
        "section": "İşgücü Piyasasına Erişim",
        "question": "Almış olduğum çalışma izniyle başka işyerinde çalışabilir miyim?",
        "answer": "\n<p>Mevcut mevzuat uyarınca, çalışma izni başvurusu işveren tarafından yapıldığından ve izin belli bir işyeri ya da konut için verildiğinden, çalışma izni aldığınız işyerinden ayrılmanız halinde, çalışma izniniz, süresi dolmamış olsa dahi, geçerliliğini yitirecektir. Benzer bir biçimde, tek bir çalışma izniyle birden fazla işyerinde çalışabilmeniz de mümkün değildir.</p>\n<p>Eğer iş değiştirirseniz, yeni işvereninizin sizin adınıza yeni bir çalışma izni başvurusunda bulunması gerekmektedir.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=14"
    },
    {
        "section": "İşgücü Piyasasına Erişim",
        "question": "Çalışma iznimi uzatmam mümkün mü?",
        "answer": "\n<p>Türkiye’de çalışacak yabancılara ilk başvuruda en fazla 1 yıl süreli çalışma izni veya çalışma izni muafiyeti verilmesi öngörülmüştür. Eğer bu süre dolduktan sonra aynı işverenin yanında çalışmaya devam edecekseniz, çalışma izninizin süresi dolmadan önce sistem üzerinden bir uzatma başvurusunda bulunmanız gerekmektedir. Uzatma başvuruları en erken çalışma izninizin bitimine altmış gün kala yapılabilir. Çalışma izni süresinin bitiminden sonra yapılan uzatma başvuruları işleme alınmamaktadır.</p>\n<p>Çalışma izninin uzatılması talebi çalışma izni başvurusunda olduğu gibi işveren tarafından e-Devlet Kapısı üzerinden yapılmalıdır.</p>\n<p>Son olarak, çalışma izniniz bittiğinde başka bir işyerinde çalışmak istiyorsanız, sizin adınıza yapılacak olan başvuru bir uzatma başvurusu değil, yeni bir çalışma izni başvurusu olacaktır.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=15"
    },
    {
        "section": "İşgücü Piyasasına Erişim",
        "question": "Eğer işten çıkarılırsam çalışma iznimin geçerliliği devam eder mi?",
        "answer": "\n<p>Türkiye’deki düzenlemelere göre çalışma izni belli bir işyeri ya da konut için verilmektedir. Dolayısıyla çalışma izni almış olduğunuz işyeri ile hizmet akdinizin sona ermesinin ardından yasal olarak başka bir işyerinde çalışmayı arzu ediyorsanız, yeni işvereninizin sizin adınıza yeni bir başvuruda bulunması gerekmektedir.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=16"
    },
    {
        "section": "İşgücü Piyasasına Erişim",
        "question": "Çalışma izni başvurum olumsuz sonuçlandı. Buna itiraz edebilir miyim? Tekrar başvuruda bulunabilir miyim?",
        "answer": "\n<p>Çalışma iznine başvurusun bulunduktan sonra, Bakanlığın bu başvurunuza olumsuz karar vermesi durumunda, karar size geldikten sonra otuz gün içinde sistem üzerinden Bakanlığa itiraz etme hakkınız bulunmaktadır. Bu itirazınızın da olumlu sonuçlanmaması haline idare mahkemesine dava açabilirsiniz. Bu itirazı siz veya iş vereniniz yapabilir.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=17"
    },
    {
        "section": "İşgücü Piyasasına Erişim",
        "question": "Çalışma izniyle çalışıyorum. Bir çalışan olarak haklarım nelerdir?",
        "answer": "\n<p>Her şeyden önce, tarafınıza hiçbir şekilde yasal olarak belirlenen asgari ücretin altında bir ödeme yapılamaz. Eğer işvereniniz Türkiye Cumhuriyeti vatandaşı olmadığınızı ileri sürerek sizi asgari ücretin altında çalıştırabileceğini iddia ederse, lütfen bu iddianın asılsız olduğunu biliniz.</p>\n<p>Sosyal güvenlik mevzuatına göre, Türkiye’de sigortalı bir çalışan olmanız için Türkiye Cumhuriyeti vatandaşı olmanız şart değildir. Dolayısıyla, işvereninizin sigorta girişinizi yapması, yetkili makamlara bildirimde bulunması ve düzenli olarak primlerinizi yatırması gerekmektedir. İşvereninizin sizi sigortasız olarak çalıştırdığının tespit edilmesi halinde, işvereniniz hakkında idari para cezası uygulanacaktır. İşvereninizin sigorta girişinizi yapmadığını fark ettiğiniz takdirde Çalışma ve Sosyal Güvenlik Bakanlığı’nın İl Müdürlükleri’ne başvurma hakkınız vardır. Yaptığınız başvuruda, ilgili işyerinde çalıştığınızı gösterir belgeler sunarak ya da tanık göstererek gerekli adımların atılmasını talep edebilirsiniz. Benzer bir biçimde Alo 170 hattına da sigortasız çalıştırıldığınıza ilişkin ihbarda bulunabilirsiniz.</p>\n<p>Ancak, çalışma izni muafiyeti kapsamına giren mevsimlik tarım veya hayvancılık işlerinde çalışacaksanız, farklı bir düzenlemeye tâbi olacaksınız. Söz konusu işin 30 günden fazla süreli olması durumunda işvereninizin sizi sigortalı olarak bildirmesi zorunludur.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=18"
    },
    {
        "section": "İşgücü Piyasasına Erişim",
        "question": "Çalıştığım yerde iş kazası geçirirsem haklarım nelerdir?",
        "answer": "\n<p>İş kazası, çalıştığınız işyerinde meydana gelen kazaları içerdiği gibi, işverenin size farklı bir görev vermesi üzerine, işyerinin dışında bir yerde görevinizi icra sırasında, işverence sağlanan bir taşıtla işin yapıldığı yere gidiş geliş sırasında ve her hâlükârda işinizi icra ettiğiniz her anda geçirdiğiniz kazaları kapsamaktadır.</p>\n<p>İş kazasından dolayı hemen veya sonradan ortaya çıkabilecek bedensel ve/veya ruhsal zararlardan ötürü kanunlar uyarınca işvereninizin de belli hallerde sorumluluğu doğabilir.</p>\n<p>Kural olarak, işvereninizin, iş kazası gerçekleşmesi halinde durumu derhal işyerinizin bulunduğu yerdeki emniyet birimine ve sağlık kurumuna bildirmesi gerekmektedir. Ayrıca, işvereninizin, kazanın gerçekleştiği günden itibaren 3 gün içerisinde Sosyal Güvenlik Kurumu’na bildirimde bulunma yükümlülüğü vardır. İşvereninizin bildirimde bulunmaması halinde bu bildirimi bizzat yapabilirsiniz. İş kazasının gerçekleştiğini gösteren belgeleri başvurunuza eklemeniz önemlidir.</p>\n<p>Bu bildirimin yapılmasının ardından yönlendirileceğiniz hastanede fiziksel zarara ve/veya maluliyet derecenize ilişkin bir rapor hazırlanacaktır. Raporda saptanan maluliyet düzeyine göre maluliyet aylığı veya sürekli iş göremezlik gelirine başvurmanız da mümkün olabilir.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=19"
    },
    {
        "section": "İşgücü Piyasasına Erişim",
        "question": "Çalışma iznim olmadan çalışırsam ne olur?",
        "answer": "\n<p>Yabancıların çalışma izni olmaksızın Türkiye’de çalışması veya çalıştırılması yasaktır. Çalışma izni olmaksızın çalışan uluslararası koruma başvuru sahipleri ve şartlı mülteci statüsü sahiplerine ve işverenlerine idari para cezası verilecektir. Buna ek olarak, geçerli bir çalışma izni olmadan çalışan yabancılar hakkında sınır dışı ve idari gözetim gibi başka idari işlemler başlatılması da mümkün olabilir. Konu ile ilgili daha detaylı bilgi almak için kurumumuzla iletişime geçebilirsiniz.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=20"
    },
    {
        "section": "İşgücü Piyasasına Erişim",
        "question": "Mesleki eğitim almak istiyorum. Hangi imkanlardan yararlanabilirim?",
        "answer": "\n<p>Bulunduğunuz il veya ilçedeki Halk Eğitim Merkezleri’ne giderek buradaki mesleki eğitim kurslarına katılmak üzere başvuruda bulunabilirsiniz. Halk Eğitim Merkezleri’ne kayıt olmak için bir ücret ödemeniz gerekmemektedir. Her Halk Eğitim Merkezi o yıl açacağı kursları kendi belirlemektedir ve talebe göre yeni kurslar açabilmektedir. Bu sebeple Halk Eğitim Merkezleri’ne giderek açılan kurslar hakkında bilgi edinmenizi tavsiye ederiz. Halk Eğitim Merkezleri’ne kayıt yaptırabilmek için Uluslararası Koruma Başvuru Sahibi Kimlik Belgesi veya Uluslararası Koruma Statü Sahibi Kimlik Belgesi gerekmektedir.</p>\n<p>Türkiye İş Kurumu’nun (İŞKUR) da çeşitli mesleki eğitim kursları bulunmaktadır. İŞKUR merkezlerine giderek mevcut kurslarla ilgili bilgi alabilirsiniz. Ayrıca, bazı sivil toplum kuruluşları da Millî Eğitim Bakanlığı ile iş birliği dahilinde, ücretsiz meslek kursları açabilmektedirler.</p>\n",
        "language": "Turkish",
        "deep_link": "https://multecihaklari.info/tr/services/isgucu-piyasasina-erisim-2/?section=questions&question=21"
    },
    {
        "section": "Sağlık Hizmetleri",
        "question": "Türkiye’de uluslararası koruma başvurusunda bulundum. Sağlık hizmetlerinden ücretsiz yararlanma hakkım var mı?",
        "answer": "\n<p>Türkiye’de uluslararası koruma başvurusunda bulunan ya da uluslararası koruma statüsüne sahip olan kişilerden herhangi bir sağlık güvencesi olmayan ve ödeme gücü bulunmayanlar kamuya ait sağlık kuruluşlarında sağlanan sağlık hizmetlerinden uluslararası koruma başvuru kaydından itibaren bir yıl süre ile ücretsiz olarak yararlanabilirler. Özel ihtiyaç sahipleri ve Bakanlıkça sigorta kaydının devamı uygun görülenler için bir yıl süre sınırı aranmaz ve bu kişiler sağlık hizmetlerinden ücretsiz olarak yararlanmaya devam edebilirler.</p>\n<p>Sağlık hizmetlerinden herhangi bir kısıtlamayla karşılaşmadan yararlanabilmek için İl Göç İdaresi Müdürlükleri tarafından düzenlenen ve ‘99’ ile başlayan yabancı kimlik numaranızı içeren Uluslararası Koruma Başvuru Sahibi Kimlik Belgenizi ya da Uluslararası Koruma Statüsü Sahibi Kimlik Belgenizi mutlaka yanınızda bulundurunuz. Uluslararası koruma başvuru ve statü sahibi kişiler sağlık hizmetlerinden, istisnai durumlar haricinde, kayıtlı oldukları şehirde yararlanabilmektedirler.</p>\n<p>‘99’ ile başlayan yabancı kimlik numarasını edinmiş̧ olmanıza rağmen kayıtlı olduğunuz şehirde kamu kurumlarının sunduğu sağlık hizmetlerinden faydalanamıyorsanız, İl Göç İdaresi Müdürlüğü’ne başvuruda bulunarak daha detaylı bilgi alabilirsiniz.</p>\n<p>Uluslararası koruma başvurunuzun üzerinden bir seneden fazla süre geçtiği için artık ücretsiz sağlık hizmetlerinden faydalanamıyor ve özel ihtiyaç sahibi olduğunuz düşünüyorsanız veya tedavi ve takip gerektiren kronik bir rahatsızlığınız varsa bulunduğunuz ildeki İl Göç İdaresi Müdürlüğü’ne devlet hastaneleri veya diğer kamu sağlık kurumları tarafından düzenlenmiş sağlık raporlarınızla müracaat ederek talebinizi iletebilirsiniz.</p>\n",
        "language": "Turkish",
        "deep_link": "https://multecihaklari.info/tr/services/saglik-hizmetleri-2/?section=questions&question=0"
    },
    {
        "section": "Sağlık Hizmetleri",
        "question": "Henüz kaydımı yaptırmadım. Ücretsiz sağlık hizmetlerinden yararlanabilir miyim?",
        "answer": "\n<p>Henüz uluslararası koruma başvurunuzu yapmadıysanız, yalnızca acil sağlık hizmetlerinden ücretsiz olarak yararlanabilmeniz mümkün olacaktır. Sağlık hizmetlerinden herhangi bir kısıtlamayla karşılaşmaksızın yararlanabilmek için en kısa zamanda uluslararası koruma başvurunuzu tamamlamanızı tavsiye etmekteyiz.</p>\n",
        "language": "Turkish",
        "deep_link": "https://multecihaklari.info/tr/services/saglik-hizmetleri-2/?section=questions&question=1"
    },
    {
        "section": "Sağlık Hizmetleri",
        "question": "Türkiye’de ikamet izniyle kalıyorum. Uluslararası koruma başvurusunda bulunan kişilere sağlanan ücretsiz sağlık hizmetlerinden ben de yararlanabilir miyim?",
        "answer": "\n<p>Türkiye’de ikamet izniyle kalan kişilerin faydalandıkları sağlık hizmetlerinin masraflarını kendilerinin karşılaması beklenmektedir.</p>\n<p>Ayrıca, Türkiye’de ikamet izni alabilmek için aranan şartlardan biri de kalış süresini kapsayan sağlık sigortasına sahip olmanızdır. İkamet izni almış kişilerin tamamında böyle bir sağlık sigortası bulunduğundan sağlık hizmetlerinden bu sigorta kapsamında yararlanılması gerekmektedir. Dolayısıyla uluslararası koruma başvuru sahipleri ve uluslararası koruma statü sahiplerine sağlanan ücretsiz sağlık hizmetlerinden yararlanabilmeniz mümkün değildir.</p>\n",
        "language": "Turkish",
        "deep_link": "https://multecihaklari.info/tr/services/saglik-hizmetleri-2/?section=questions&question=2"
    },
    {
        "section": "Sağlık Hizmetleri",
        "question": "Uluslararası koruma başvurumu tamamladım. Türkiye’de hangi sağlık kuruluşlarından hizmet alabilirim?",
        "answer": "\n<p>Uluslararası koruma başvuru sahiplerine ve uluslararası koruma statü sahiplerine, ‘99’ ile başlayan yabancı kimlik numarasını içeren bir kimlik belgesi verilir. Eğer herhangi bir sağlık güvenceniz yoksa ve ödeme gücünüz bulunmuyorsa, kamuya ait sağlık kuruluşlarının sağladığı hizmetlerden <strong>uluslararası koruma başvuru kaydınızın yapılmasını takip eden bir yıl boyunca</strong> ücretsiz olarak faydalanabilirsiniz.</p>\n<p>Birinci basamak sağlık kuruluşları olarak nitelendirilen kuruluşlarda ilk kademe tanı, tedavi ve rehabilitasyon hizmetlerinden yararlanabilirsiniz. Göçmen sağlığı merkezleri, aile sağlığı merkezleri, ana-çocuk sağlığı ve aile planlaması merkezi ve verem savaş dispanserleri birinci basamak sağlık kuruluşu olarak kabul edilmektedir. Bu kuruluşlarda, ayrıca, bulaşıcı hastalık riskine karşı gerekli tarama ve aşılama hizmetleri, bebek, çocuk ve ergenlere sağlanan hizmetler ve kadın ve üreme sağlığı ile ilgili hizmetlerden de faydalanabilirsiniz.</p>\n<p>Birinci basamak sağlık kuruluşlarına ek olarak ikinci ve üçüncü basamak sağlık kuruluşlarına da doğrudan başvurabilmeniz mümkündür. Devlet hastaneleri ikinci basamak sağlık kuruluşları olarak kabul edilirken, eğitim ve araştırma hastaneleri ile üniversite hastaneleri ise üçüncü basamak kuruluşlar olarak nitelendirilmektedir.</p>\n<p>Ancak, üniversitelerin sağlık uygulama ve araştırma merkezleri ile özel hastanelere doğrudan başvurulamamaktadır. Bu husus oldukça önemlidir; nitekim bazı acil durumlar gibi istisnai haller dışında bu yerlerde sevk olmadan sağlık hizmetinden ücretsiz olarak yararlanmanız mümkün olmayacaktır. Ek olarak, sağlık uygulama ve araştırma merkezleri ile özel hastanelere sevkler ancak acil sağlık ve yoğun bakım durumları ile yanık ve kanser tedavisi için yapılmaktadır.</p>\n",
        "language": "Turkish",
        "deep_link": "https://multecihaklari.info/tr/services/saglik-hizmetleri-2/?section=questions&question=3"
    },
    {
        "section": "Sağlık Hizmetleri",
        "question": "Uluslararası Koruma başvurum kabul edilmedi. Sağlık hizmetlerinden ücretsiz olarak yararlanabilir miyim?",
        "answer": "\n<p>Uluslararası koruma başvurunuzla ilgili olumsuz bir karar almanız, başvurunuzun geri çekilmiş sayılması ya da kabul edilemez başvuru olarak değerlendirilmesi durumunda sağlık hizmetlerinden ücretsiz yararlanma hakkınız sona erebilmektedir. Özel ihtiyaç sahibi olduğunuz düşünüyorsanız veya tedavi ve takip gerektiren kronik bir rahatsızlığınız varsa bulunduğunuz ildeki İl Göç İdaresi Müdürlüğü’ne devlet hastaneleri veya diğer kamu sağlık kurumları tarafından düzenlenmiş sağlık raporlarınızla müracaat ederek talebinizi iletebilirsiniz. Yetkililer sizden durumunuzu açıklayan bir dilekçe yazmanızı isteyebilirler. Yapılacak değerlendirme sonucu talebinizle ilgili olumlu ya da olumsuz bir karar verilecek ve size bildirilecektir.</p>\n",
        "language": "Turkish",
        "deep_link": "https://multecihaklari.info/tr/services/saglik-hizmetleri-2/?section=questions&question=4"
    },
    {
        "section": "Sağlık Hizmetleri",
        "question": "Ücretsiz sağlık hizmetlerini hangi tip sağlık sorunlarıyla ilgili alabilirim?",
        "answer": "\n<p>Faydalandığınız sağlık hizmetlerinin bedeli Sağlık Uygulama Tebliği (SUT) kapsamında sunulmaktadır. Çok sayıda sağlık sorunu SUT kapsamında karşılanmakla beraber, bu kapsamda olmayan ya da belirlenen sınırı aşan tedaviler için ödeme talep edilebilmektedir.</p>\n",
        "language": "Turkish",
        "deep_link": "https://multecihaklari.info/tr/services/saglik-hizmetleri-2/?section=questions&question=5"
    },
    {
        "section": "Sağlık Hizmetleri",
        "question": "Hastaneye gitmeden önce randevu almam gerekir mi?",
        "answer": "\n<p>Birinci basamak sağlık kuruluşlarına gitmeden önce randevu almanıza gerek yoktur. Ancak ikinci basamak sağlık kuruluşlarına gitmeden önce randevu almanız gerekmektedir. Bu randevuyu 182 numaralı telefon hattından alabilirsiniz. Mevcut durumda, 182 numaralı telefon hattında tercüme desteği bulunmamaktadır. Dolayısıyla hastaneden randevu talep ederken bu numarayı sizlere tercüme desteği verebilecek bir kişiyle birlikte aramanızı tavsiye ederiz.</p>\n<p>Randevu gününde hastaneye gittiğinizde muayeneden önce bir barkod numarası almanız gerekecektir. Bu numarayı alabilmek için ‘99’ ile başlayan yabancı kimlik numaranızı içeren kimlik belgenizin yanınızda bulunması önemlidir.</p>\n<p>İkinci basamak sağlık kuruluşlarında randevularınızı, Sağlık Bakanlığı’na bağlı <a href=\"https://mhrs.gov.tr\">Merkezi Hekim Randevu Sistemi</a> üzerinden e-Devlet şifreniz ile giriş yaparak da alabilirsiniz. Bu sitenin Arapça, İngilizce ve Rusça dil seçenekleri de bulunmaktadır.</p>\n<p>Sağlık Bakanlığı’nın bir diğer uygulaması ise e-Nabız’dır (<a href=\"https://enabiz.gov.tr\">link</a>) . Bu uygulamaya da e-Devlet şifreniz ve kimlik numaranız ile giriş yapabilirsiniz, ancak sadece Türkçe ve İngilizce dil seçenekleri mevcuttur. Bu uygulama üzerinden, sağlık birimlerinde yaptırdığınız tetkiklere ve sonuçlarına erişim sağlayabilir ve Merkezi Hekim Randevu Sistemi’ne geçiş yapabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/saglik-hizmetleri-2/?section=questions&question=6"
    },
    {
        "section": "Sağlık Hizmetleri",
        "question": "Kayıtlı olduğum ilden başka bir ilde sağlık hizmetlerinden faydalanabilir miyim?",
        "answer": "\n<p>Uluslararası koruma başvurusunda bulunan kişilerin, başvurularının değerlendirildiği süreçte kendileri adına belirlenen ve adına “uydu il” denilen ilde ikamet etmeleri beklenmektedir. Başvuru sahipleri için düzenlenen kimlik belgelerinde kişilerin kayıtlı oldukları bu “uydu il” belirtilmektedir. Uluslararası koruma statüsü sahiplerine de kendileri adına belirlenen bir şehirde ikamet etme yükümlülüğü getirilebilir. Uluslararası koruma başvuru sahiplerinin ve statü sahiplerinin sağlık hizmetleri de dahil olmak üzere hak ve hizmetlerden kayıtlı oldukları ve ikamet ettikleri şehirde yararlanmaları esastır.</p>\n<p>Ancak, kayıtlı olduğunuz ilde ihtiyaç duyduğunuz tedavinin yapılamaması durumunda, tedavinin sağlanabileceği en uygun ve en yakın ilden başlamak üzere diğer sağlık kuruluşlarına sevk edilebilirsiniz. Böyle bir durumda hastaneden alacağınız sevk belgesiyle kayıtlı olduğunuz şehirdeki İl Göç İdaresi Müdürlüğü’ne giderek, sevk edildiğiniz şehre seyahat etmenize izin verilmesini talep etmeniz gerekmektedir.</p>\n<p>Acil haller söz konusu ise, bulunduğunuz yerde acil sağlık hizmetlerinden yararlanabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/saglik-hizmetleri-2/?section=questions&question=7"
    },
    {
        "section": "Sağlık Hizmetleri",
        "question": "Acil sağlık desteğine nasıl erişebilirim?",
        "answer": "\n<p>Eğer acil bir sağlık durumunuz varsa derhal <strong>112</strong> Acil Çağrı Merkezini aramalı ve buradan size yapılan bilgilendirme ve yönlendirme doğrultusunda hareket etmelisiniz. Acil sağlık desteği gerektiren hastalık ya da yaralanmalarda ya da hayati tehlike arz eden durumlarda arayabileceğiniz 112 Acil Çağrı Merkezi hattı, tercüman desteği talep etmeniz durumunda, sizi Yabancılar İletişim Merkezi’nin 157 numaralı hattına yönlendirecektir. Göç İdaresi Başkanlığı bünyesinde faaliyet gösteren Yabancılar İletişim Merkezi (YİMER) Türkçe, İngilizce, Arapça, Farsça, Rusça ve Almanca dillerinde destek sağlamaktadır. Acil bir durum söz konusu olduğunda 112 Acil Çağrı Merkezi’nin yönlendirmesiyle tercüme desteği sağlayabilmektedir.</p>\n",
        "language": "Turkish",
        "deep_link": "https://multecihaklari.info/tr/services/saglik-hizmetleri-2/?section=questions&question=8"
    },
    {
        "section": "Sağlık Hizmetleri",
        "question": "Başka bir hastaneye sevk edildim. Ne yapmalıyım?",
        "answer": "\n<p>Aynı il içinde ya da il dışında ikinci veya üçüncü basamak sağlık kuruluşlarına ya da üniversite hastaneleri veya özel hastanelere sevk edilirseniz, sevk süresi sona ermeden önce yönlendirildiğiniz sağlık kuruluşuna gitmeniz gerekmektedir.</p>\n<p>Sevkin geçerlilik süresi ayakta yapılan tedaviler için beş iş günüdür. Kronik hastalıkları bulunanların ve tedavi veya kontrol için çağrı belgesi olan kişilerin sevk geçerlilik süresi otuz gündür. Bu süreler içinde sevk formunuzla birlikte sevk edildiğiniz kuruluşa başvurmanız gerekmektedir. Bu süreyi geçirdiğiniz takdirde yeniden sevk almanız gerekecektir.</p>\n<p>Eğer başka bir şehirdeki hastaneye sevk edildiyseniz, İl Göç İdaresi Müdürlüğü’ne başvuruda bulunarak yol izin belgesi almanız gerekmektedir.</p>\n",
        "language": "Turkish",
        "deep_link": "https://multecihaklari.info/tr/services/saglik-hizmetleri-2/?section=questions&question=9"
    },
    {
        "section": "Sağlık Hizmetleri",
        "question": "Türkçe bilmiyorum. Sağlık hizmetleriyle ilgili bana yardımcı olabilecek tercümanlar var mı?",
        "answer": "\n<p>Bazı hastanelerde başta Arapça ve Farsça olmak üzere çeşitli dillerde hizmet veren tercümanlar olsa da hastanelerde sağlanan tercüme hizmetleri maalesef henüz oldukça kısıtlıdır. Göçmen Sağlığı Merkezi olarak adlandırılan birinci basamak sağlık kuruluşlarında da tercüme desteği imkanlar ölçüsünde sağlanmaktadır.</p>\n<p>Acil sağlık desteği gerektiren hastalık ya da yaralanmalarda ya da hayati tehlike arz eden durumlarda arayabileceğiniz 112 Acil Çağrı Merkezi hattı, tercüman desteği talep etmeniz durumunda, sizi Yabancılar İletişim Merkezi’nin 157 numaralı hattına yönlendirecektir. Göç İdaresi Başkanlığı bünyesinde faaliyet gösteren Yabancılar İletişim Merkezi (YİMER) Türkçe, İngilizce, Arapça, Farsça, Rusça ve Almanca dillerinde destek sağlamaktadır. Acil bir durum söz konusu olduğunda 112 Acil Çağrı Merkezi’nin yönlendirmesiyle tercüme desteği sağlayabilmektedir.</p>\n<p>Türkiye’deki sığınmacı ve göçmenlere destek sağlayan sivil toplum kuruluşları, kişilerin sağlık hizmetlerine ulaşırken ihtiyaç duydukları tercüme hizmetlerini imkanları ölçüsünde sağlayabilmektedirler. Bulunduğunuz ildeki sivil toplum kuruluşlarına ulaşarak, bu konuda sundukları destek hakkında daha detaylı bilgi alabilirsiniz.</p>\n<p>Sağlık hizmetlerine erişimle ilgili genel bilgi almak ve almış olduğunuz sağlık hizmetiyle ilgili şikâyet ve önerilerinizi paylaşmak için arayabileceğiniz 184 numaralı <a href=\"https://www.saglik.gov.tr/?_Dil=1\">Sağlık Bakanlığı</a> İletişim Merkezi (SABİM) telefon hattına yapacağınız aramalarda da tarafınıza tercüman desteği sağlanabilmektedir.</p>\n<p>Diğer bir önemli husus ise, hastanelerden randevu almak için arayacağınız 182 numaralı telefon hattında tercüme desteğinin bulunmamasıdır. Dolayısıyla, hastaneden randevu talep ederken arayacağınız bu numarayı sizlere tercüme desteği verebilecek bir kişiyle birlikte aramanızı tavsiye ederiz.</p>\n",
        "language": "Turkish",
        "deep_link": "https://multecihaklari.info/tr/services/saglik-hizmetleri-2/?section=questions&question=10"
    },
    {
        "section": "Sağlık Hizmetleri",
        "question": "İlaç masraflarım karşılanıyor mu?",
        "answer": "\n<p>Yalnızca size doktorunuz tarafından reçete edilen ve Sağlık Uygulama Tebliği (SUT) kapsamında olan ilaçları anlaşmalı eczanelerden bedelsiz olarak alabilmeniz mümkündür. Bazı illerde ilaç katılım payı ve reçete katılım payı talep edilebilmektedir. Buna ek olarak, eşdeğer ilaç verildiği hallerde arada bir ücret farkı söz konusu oluyorsa, bu meblağ sizden talep edilebilir.</p>\n<p>Reçeteler elektronik ortamda hazırlanabildiği gibi yazılı bir biçimde de size verilebilir. Eğer elektronik ortamda hazırlandıysa reçete numarasını almanız önemlidir. Yazılı olarak verildiyse de bu belgeyi eczaneye giderken yanınızda götürünüz. İlaca erişimde herhangi bir sıkıntı yaşamamanız için ‘99’ ile başlayan yabancı kimlik numaranızı içeren kimlik belgenizin yanınızda olması gerekmektedir.</p>\n",
        "language": "Turkish",
        "deep_link": "https://multecihaklari.info/tr/services/saglik-hizmetleri-2/?section=questions&question=11"
    },
    {
        "section": "Sağlık Hizmetleri",
        "question": "Psikolojik sorunlarla ilgili nereden destek alabilirim?",
        "answer": "\n<p>Devlet hastanelerinin sağladığı ruh sağlığı ile ilgili hizmetlerden yararlanabilirsiniz. Ayrıca Aile ve Sosyal Hizmetler Bakanlığı’na bağlı çeşitli hizmet merkezlerinden ve Bakanlıkla iş birliği içerisinde ücretsiz psikolojik destek sağlayan sivil toplum kuruluşlarından da destek talebinde bulunabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/saglik-hizmetleri-2/?section=questions&question=12"
    },
    {
        "section": "Sağlık Hizmetleri",
        "question": "Türkiye’de sağlık hizmeti alırken bir hasta olarak haklarım nelerdir?",
        "answer": "\n<p>Hasta hakları, genel anlamıyla ayrımcılığa uğramaksızın hizmetlere ulaşabilme hem sağlık durumunuz hem de mevcut imkânlar hakkında bilgilendirilme, yeterli bilgilendirme sonrasında tedaviyi kabul etme ya da reddetme ya da tedavinin durdurulmasını talep etme, mahremiyetinizin korunması ve saygınlık görmeyi ifade etmektedir. Ayrıca, bir hasta olarak tanı ve tedavinizde hangi yöntemlerin seçileceği konusunda seçme ve değiştirme, yeniliklerden yararlanma, ziyaret etme ve refakatçi bulundurmayı isteme ve güvenli ve etkin bir biçimde hizmet alma haklarınız da vardır.</p>\n<p>Sağlık hizmeti aldığınız süre içinde, haklarınızın ihlal edildiğine inanıyorsanız şikâyette bulunma ve yaşadığınız fiziksel ya da psikolojik zarar için tazminat alma hakkınız da bulunmaktadır. Bunun için doğrudan hizmet aldığınız hastanedeki Hasta İletişim Birimi’ne başvurabilirsiniz. Sorununuzun çözüme ulaştırılmadığını düşünüyorsanız ya da her hâlükârda yazılı başvuru yapmak istiyorsanız, bulunduğunuz ildeki İl Sağlık Müdürlüğü bünyesinde yer alan Hasta Hakları Kurulu’na da başvurabilirsiniz. Bunların yanı sıra, Sağlık Bakanlığı İletişim Merkezi’nin 184 numaralı telefon hattından da şikâyet ve önerilerinizi iletebilmeniz mümkündür. Bu hatta size Arapça tercüme desteği sağlanabilmektedir.</p>\n",
        "language": "Turkish",
        "deep_link": "https://multecihaklari.info/tr/services/saglik-hizmetleri-2/?section=questions&question=13"
    },
    {
        "section": "Eğitim Hakkı",
        "question": "Türkiye’ye sığındım. Ben veya çocuğum Türkiye’de eğitim imkânlarından yararlanabilir miyiz?",
        "answer": "\n<p>Türkiye’de uluslararası koruma başvurusunda bulunmuş kişiler ve yaptıkları başvuru olumlu değerlendirilen uluslararası koruma statü sahibi kişiler, belirli koşulları sağladıkları takdirde Türkiye’deki ilköğretim, lise, üniversite, Türkçe eğitimi ve meslek eğitimi hak ve imkanlarından faydalanabilirler.</p>\n",
        "language": "Turkish",
        "deep_link": "https://multecihaklari.info/tr/services/education-2-2/?section=questions&question=0"
    },
    {
        "section": "Eğitim Hakkı",
        "question": "Henüz uluslararası koruma başvurusunda bulunmadım. Ben veya çocuğum Türkiye’deki eğitim imkanlarından faydalanabilir miyiz?",
        "answer": "\n<p>Türkiye’de uluslararası koruma başvuru sahipleri ve uluslararası koruma statü sahipleri için sağlanan hak ve hizmetlerden faydalanabilmeniz için öncelikle uluslararası koruma başvurusunda bulunmanız gerekmektedir. Eğitim imkanlarından herhangi bir kısıtlamayla karşılaşmaksızın yararlanabilmek için en kısa zamanda hem kendi başvurunuzu hem de çocuğunuzun başvurusunu tamamlayarak İl Göç İdaresi Müdürlüğü tarafından verilen, üzerinde ‘99’ ile başlayan yabancı kimlik numaranızın olduğu Uluslararası Koruma Başvuru Sahibi Kimlik Belgesi veya Uluslararası Koruma Statüsü Sahibi Kimlik Belgesi’ne sahip olmanız son derece önemlidir. Bu yabancı kimlik numarası eğitimin her aşamasına, Türkçe kurslarına ve mesleki eğitim imkanlarına ulaşmak için gerekli olacaktır.</p>\n<p>Yetişkinler için sağlanan çeşitli eğitim imkanlarından faydalanabilmek için de uluslararası koruma başvurusunda bulunmuş olmanız gerekmektedir.</p>\n",
        "language": "Turkish",
        "deep_link": "https://multecihaklari.info/tr/services/education-2-2/?section=questions&question=1"
    },
    {
        "section": "Eğitim Hakkı",
        "question": "Ben ve çocuğum uluslararası koruma başvuru sahibiyiz. Çocuğumu hangi okula gönderebilirim?",
        "answer": "\n<p>Türkiye’deki kanunlar uyarınca uluslararası koruma başvuru sahibi ve uluslararası koruma statü sahibi çocuklar da dahil olmak üzere Türkiye’deki tüm çocukların temel eğitimden yararlanma hakkı vardır. Dolayısıyla, çocuğunuzu devlet okullarına kaydettirebilirsiniz.</p>\n<p>Devlet okullarında temel eğitim üç farklı kademeden oluşan 12 yıllık bir süreyi kapsamaktadır. Bu sistem 4 yıl süreli ilkokul (1. 2. 3. ve 4. sınıf), ikinci kademe 4 yıl süreli ortaokul (5. 6. 7. ve 8. sınıf) ve üçüncü kademe 4 yıl süreli lise (9. 10. 11. ve 12. sınıf) olarak düzenlenmiştir. Devlet okullarında eğitim-öğretim dili Türkçedir.</p>\n<p>Çocuğunuzu hangi okula kaydettirmeniz gerektiği konusunda daha detaylı bilgi almak istiyorsanız, oturduğunuz il veya ilçedeki Millî Eğitim Müdürlüğü’ne başvurabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/education-2-2/?section=questions&question=2"
    },
    {
        "section": "Eğitim Hakkı",
        "question": "Çocuğumu okula nasıl kayıt ettirebilirim?",
        "answer": "\n<p>Çocuğunuz okul kaydı için öncelikle bulunduğunuz yerdeki İlçe Millî Eğitim Müdürlüğü’ne gidip size ve çocuğunuza ait İl Göç İdaresi Müdürlüğü tarafından verilen ‘99’ ile başlayan yabancı kimlik numarasını içeren Uluslararası Koruma Başvuru Sahibi veya Uluslararası Koruma Statüsü Sahibi Kimlik Belgelerini sunmanız gerekmektedir. Okul kayıtları ikamet adresiniz esas alınarak yapıldığından, İlçe Nüfus Müdürlüğü’nden alacağınız, ikamet ettiğiniz adresi gösteren belgeyi de okul kayıt işlemleri esnasında yanınızda bulundurunuz. İlçe Millî Eğitim Müdürlüğü, evinize en yakın ve kapasitesi itibariyle müsait olan bir okula çocuğunuzun kaydını gerçekleştirecektir.</p>\n<p>Çocuğunuzu kayıt ettireceğiniz sınıfa göre, sizlerden başka belgeler de talep edilebilmektedir. Bunların başında, çocuğunuzun daha önce aldığı eğitimi gösteren belgeler gelmektedir. Eğer çocuğunuzun daha önceki eğitim seviyesini gösteren belgeniz yoksa, çocuğunuzun hangi sınıfa yerleştirileceğine dair gerekli değerlendirmeyi İl veya İlçe Millî Eğitim Müdürlüğü bünyesinde tesis edilen İlçe Eğitim Komisyonu yapacaktır. İlçe Eğitim Komisyonu mülakata ya da sözlü veya yazılı sınava dayalı bir seviye tespitinde bulunacak ve gerekli yönlendirme ve yerleştirmeyi bu değerlendirmeye göre gerçekleştirecektir.</p>\n",
        "language": "Turkish",
        "deep_link": "https://multecihaklari.info/tr/services/education-2-2/?section=questions&question=3"
    },
    {
        "section": "Eğitim Hakkı",
        "question": "Çocuğumu okula kaydettirdim. Diploma alabilecek mi?",
        "answer": "\n<p>Devlet okullarında okuyan öğrenciler başarı koşullarını yerine getirmeleri durumunda diploma alabilecektir.</p>\n<p>Ancak çocuğunuz misafir öğrenci olarak kayıtlıysa, diploma alamayabilir. Böyle bir sorunla karşılaşmamak için, çocuğunuzun uluslararası koruma kaydını bir an önce tamamlayarak okul idaresini bu konuda bilgilendirmeniz önemlidir.</p>\n",
        "language": "Turkish",
        "deep_link": "https://multecihaklari.info/tr/services/education-2-2/?section=questions&question=4"
    },
    {
        "section": "Eğitim Hakkı",
        "question": "Çocuğumu devlet okuluna kaydettirirken herhangi bir ücret ödemem gerekecek mi?",
        "answer": "\n<p>Devlet okullarında eğitim ve öğretim ücretsizdir.</p>\n",
        "language": "Turkish",
        "deep_link": "https://multecihaklari.info/tr/services/education-2-2/?section=questions&question=5"
    },
    {
        "section": "Eğitim Hakkı",
        "question": "Çocuğumu liseye nasıl kayıt ettirebilirim?",
        "answer": "\n<p>8 yıllık ilk ve orta okul eğitimini tamamlayan çocuklar Türkiye’de liseye devam edebilirler. Liseye kayıt yaptırmak istediğiniz çocuğunuzun önceki eğitim durumunu gösteren belgeleri İlçe Millî Eğitim Müdürlüğü’ne sunmalısınız.</p>\n<p>İlçe Millî Eğitim Müdürlüğü, gerekli değerlendirmeyi yaptıktan sonra çocuğunuzun kaydını hangi okula yaptırabileceğinizi size bildirecektir. Bu bildirimin ardından çocuğunuzla birlikte size bildirilen okula gitmeniz gerekmektedir. Bu esnada, çocuğunuza ait Uluslararası Koruma Başvuru Sahibi veya Uluslararası Koruma Statüsü Sahibi Kimlik Belgesini mutlaka yanınızda bulundurunuz.</p>\n<p>Liseye kayıt yaptırmak istediğiniz çocuğunuzun önceki eğitim durumunu gösteren herhangi bir belgenin bulunmaması durumunda, bunu İlçe Millî Eğitim Müdürlüğü’ne bildirmeniz gerekmektedir. Bu tür durumlarda, İlçe Millî Eğitim Müdürlüğü yetkilileri çocuğunuzun hangi sınıftan eğitimine devam edeceğine karar verebilmek için seviye tespit değerlendirmesi yapacaklardır. Bu değerlendirme sonucunda, çocuğunuzun belirlenen okula ve sınıfa kaydını gerçekleştirebilirsiniz. </p>\n<p>Eğer orta okul eğitimini Türkiye’de tamamladıysanız ve Fen Lisesi, Anadolu Lisesi, Sosyal Bilimler Lisesi, Anadolu İmam Hatip Lisesi ve Mesleki ve Teknik Anadolu Lisesi türündeki okullardan birinde lise eğitiminize devam etmek istiyorsanız Liselere Geçiş Sistemi (LGS) ismindeki sınava girmeniz gereklidir. Bu sınava girebilmek için sınavın gerçekleştirildiği esnada bir ortaokula kayıtlı 8. Sınıf öğrencisi olmanız gerekmektedir.</p>\n<p>Lise kaydı ile ilgili yaşayabileceğiniz sorunlar için İl veya İlçe Millî Eğitim Müdürlükleri’ne başvurabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/education-2-2/?section=questions&question=6"
    },
    {
        "section": "Eğitim Hakkı",
        "question": "Lise diploması ya da lise denklik belgesi almak için ne yapmalıyım?",
        "answer": "\n<p>Millî Eğitim Bakanlığı’na bağlı bir lisede eğitimini başarıyla tamamlayanlara mezun oldukları okul tarafından bir lise diploması verilir.</p>\n<p>Lise eğitiminizi Türkiye’de almadıysanız ve bu eğitimi belgeleyemiyorsanız, lise denklik belgesi almak için öncelikle Açık Öğretim Lisesi’ne kayıt yaptırmanız gerekmektedir.</p>\n<p>Eğer 18 yaşından küçükseniz, bulunduğunuz ilçedeki İlçe Milli Eğitim Müdürlüğü’ne giderek lise eğitimine devam etmek üzere seviye tespit sınavına girerek bir liseye kayıt olabilirsiniz.</p>\n<p>Eğer 18 yaşından büyükseniz, yaşadığınız yerdeki Halk Eğitim Merkezi’ne bir önceki eğitiminizi gösteren karne, ortaokul diploması gibi belgelerle giderek Açık Öğretim Lisesi’ne kayıt olabilirsiniz.</p>\n<p>Lise eğitiminizi Türkiye’de almadıysanız ve bu eğitime ilişkin diploma belgeniz varsa, edindiğiniz diplomanın Türkiye’deki ortaöğretim kurumlarınca tanzim edilen ortaöğretim diplomalarına eşdeğer olduğunun tespiti amacıyla denklik belgesi almanız gerekmektedir. Bunun için Milli Eğitim Bakanlığı’nın <a href=\"https://edenklik.meb.gov.tr/\">https://edenklik.meb.gov.tr/</a> internet sitesine ya da oturduğunuz il veya ilçedeki Milli Eğitim Müdürlüğü’ne müracaat ederek işlemlerinizi yapabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/education-2-2/?section=questions&question=7"
    },
    {
        "section": "Eğitim Hakkı",
        "question": "Ben ya da çocuğum açık ortaokula ya da açık liseye kayıt olabilir miyiz?",
        "answer": "\n<p>Türkiye’de örgün eğitime çeşitli sebeplerle devam edememiş ya da edemeyecek olan kişiler için Millî Eğitim Bakanlığı tarafından sağlanan açık ortaokul ve açık lise imkanları mevcuttur. Uluslararası koruma başvuru ve statü sahibi kişiler de bu imkanlardan faydalanabilmektedirler.</p>\n<p>Halihazırda beş açık öğretim kurumu bulunmaktadır: Açık Öğretim Ortaokulu, Açık Öğretim Lisesi, Mesleki Açık Öğretim Lisesi, İmam Hatip Açık Öğretim Lisesi ve Mesleki ve Teknik Açık Öğretim Okulu. Açık öğretim okullarında eğitim dili Türkçedir ve sınavlar da Türkçe yapılmaktadır.</p>\n<p>Açık Öğretim Ortaokulu’na kayıt yaptırabilmek için en az 14 yaşını doldurmuş olma ve İlkokul 4. sınıfı tamamlamış olma şartı aranmaktadır. İlkokul eğitiminizi Türkiye dışında tamamladıysanız, öncelikle ilkokul diplomanızı bulunduğunuz ilin İl Millî Eğitimi Müdürlüğü’ne sunarak denklik almalısınız. Denklik belgenizi aldıktan sonra Açık Öğretim Ortaokulu’na kayıt yaptırmak için başvuruda bulunabilirsiniz. Başvurularınızı bulunduğunuz ilçedeki Halk Eğitim Merkezi’ne, Mesleki ya da Anadolu İmam Hatip Liselerine yapabilirsiniz. Eğer Türkçe dil beceriniz eğitiminize Türkçe olarak devam edebilecek seviyede değilse, sizden önce bir Türkçe dil kursuna ya da Türkçe okuma yazma kursuna kayıt olmanız istenebilir.</p>\n<p>Uzaktan eğitim imkanı sunan Açık Öğretim Lisesi, Mesleki Açık Öğretim Lisesi ve İmam Hatip Açık Öğretim Lisesi’ne kayıt yaptırmak için herhangi bir yaş sınırlaması yoktur. Ortaokul eğitimini Türkiye’de tamamlayan kişiler bu eğitimi başarıyla tamamladıklarını gösteren diplomalarıyla kayıt için başvurabilirler. Ortaokul eğitimini yurtdışında tamamlayan kişiler, İl Millî Eğitim Müdürlüğü’ne diplomalarını sunarak gerekli denklik işlemlerini tamamlayabilir ve alacakları denklik belgesiyle başvuruda bulunabilirler. Kayıt esnasında kimlik belgenizi ve ortaokul diplomanızı yanınızda bulundurmanız gerekmektedir. Kaydınızı bulunduğunuz ilçedeki Halk Eğitim Merkezi’ne, Mesleki ya da Anadolu İmam Hatip Liselerinde yapabilirsiniz. Mesleki Açık Öğretim Lisesi veya İmam Hatip Açık Öğretim Lisesi’ne kayıt yaptıran öğrencilerin alacakları bazı meslek dersleri, bulundukları yere en yakın örgün eğitim kurumunda verilmektedir.</p>\n<p>Çıraklık ve kalfalık eğitimi veren Mesleki ve Teknik Açık Öğretim Okulu, ilk okulu tamamlamış kişiler için uzaktan mesleki eğitim veren bir okuldur. Kayıt için ilkokul diplomanızla ya da denklik belgenizle birlikte en yakın Halk Eğitim Merkezi’ne başvurabilirsiniz.</p>\n<p>Açık öğretim imkanı sunan bu beş kurumla ilgili sorularınız için Millî Eğitim Bakanlığı’nın 147 numaralı hattını arayabilirsiniz. Kayıt ve ders seçme süreçleri ile diğer bütün detaylar için <a href=\"http://www.aol.meb.gov.tr\">www.aol.meb.gov.tr</a> ve <a href=\"http://www.maol.meb.gov.tr\">www.maol.meb.gov.tr</a> internet adreslerini ziyaret edebilirsiniz.</p>\n<p>Açık Öğretim Lisesi, Mesleki Açık Öğretim Lisesi ve İmam Hatip Açık Öğretim Lisesi’ni başarıyla tamamlayan kişilerin aldıkları diploma lise diploması olarak kabul edilmektedir. Eğer siz ya da çocuğunuz çeşitli sebeplerle orta okul ya da lise eğitimine tam zamanlı olarak eğitim veren bir örgün eğitim kurumunda devam edemiyorsanız, eğitiminizi uzaktan tamamlayarak bu kurumlardan alacağınız diploma ile Türkiye’de yükseköğrenime devam etme imkanı elde edebilirsiniz.</p>\n",
        "language": "Turkish",
        "deep_link": "https://multecihaklari.info/tr/services/education-2-2/?section=questions&question=8"
    },
    {
        "section": "Eğitim Hakkı",
        "question": "Uluslararası korumaya başvuran kişiler Türkiye’de üniversiteye gidebilir mi?",
        "answer": "\n<p>Uluslararası koruma başvuru sahipleri ve statü sahipleri, belirli koşulları sağladıkları takdirde Türkiye’de üniversiteye gidebilirler.</p>\n<p>Yükseköğretime devam edebilmek için liseyi bitirmiş olma şartı aranmaktadır. Türkiye’deki örgün eğitim sistemi içindeki okullarda lise öğrenimini başarıyla tamamlayan kişiler ya da Türkiye’de Millî Eğitim Bakanlığı bünyesindeki açık lise eğitimini başarıyla tamamlamış kişiler bu şartı yerine getirmiş sayılırlar. Ancak lise eğitiminizi başka bir ülkede aldıysanız veya lise eğitiminizi tamamladığınızı belgeleyemiyorsanız lise denklik belgesi alabilmeniz için Açıköğretim Lisesi’ne kayıt yaptırmanız gerekmektedir.</p>\n<p>Halihazırda Türkiye’de eğitim gören ve yükseköğretime devam etmek isteyen tüm yabancılar, başvuruda bulunacakları üniversitenin açtığı Yabancı Öğrenci Sınavı’na (YÖS) girmeli ve yeterli akademik başarıyı göstermelidir. YÖS başvuruları ücrete tabi olabilir.</p>\n<p>Ancak YÖS sınavı 2023 yılı itibariyle sona erecek ve ilki 2023 Ocak’ta gerçekleştirilmek üzere TR-YÖS (Türkiye Yurt Dışından Kabul Sınavı) sistemine geçilecektir. Bu sınav merkezi usulde yapılacak ve her üniversitenin ayrı uyguladığı YÖS sona erecektir. Sınav Türkçe, Almanca, Arapça, Fransızca, İngilizce ve Rusça dillerinde yapılacaktır. 2022 yılı itibariyle Türkiye’de eğitim gören bir yabancı iseniz, lise mezuniyetinizin ardından üniversiteye devam etmek için TR-YÖS’e girmeniz gerekecektir.</p>\n<p>Türkiye’deki ortaöğretim kurumlarına (yani liselere) <strong>2022-2023 eğitim ve öğretim yılından itibaren ilk defa kayıt yaptıracak</strong> yabancı uyruklu öğrenciler üniversitelere sadece <strong>Yükseköğretim Kurumları Sınavı (YKS)</strong> ile girebilecek, yani TR-YÖS ile giremeyeceklerdir</p>\n<p>Üniversiteler kişinin aldığı eğitime dair çeşitli belgeler ile lise diploması ve benzeri belgeleri talep edebilir. Ayrıca, kayıt yaptırmak istenilen üniversite ve bölümün eğitim dilindeki akademik başarınızı gösteren belgeler de istenebilmektedir. Bunlara ek olarak Türkçe dil yeterliliğinizi gösteren belgeler sunmanız gerekebilir. Başvuru koşulları ve ücretleri ile ilgili daha detaylı bilgi almak için üniversitelerin Yabancı Öğrenci Birimlerine başvurmanızı ya da internet sitelerini ziyaret etmenizi tavsiye ederiz.</p>\n<p>Eğer yaşadığınız şehirden başka bir şehirdeki bir üniversiteye giriş hakkı kazandıysanız, kayıt ilinizi değiştirmeniz gerekmektedir.</p>\n<p>Üniversitelere başvuru süreçleri, hangi üniversitede ne gibi bölümler ve eğitim imkanları olduğu, üniversitelerin kabul kriterleri ve sınav tarihleriyle ilgili bilgi almak için <a href=\"https://www.studyinturkey.gov.tr\">https://www.studyinturkey.gov.tr</a> adresini ziyaret edebilirsiniz.</p>\n<p>Ayrıca, Yükseköğretim Kurulu’nun <a href=\"https://www.yok.gov.tr/ogrenci/kendi-imkaniyla-egitim-alacaklar-yurt-disinda-lise-egitimi-alanlar\">sitesinde </a>her sene yeniden belirlenen yabancı öğrenci kabul kriterleri ve üniversite kontenjanları yayınlanmaktadır.</p>\n",
        "language": "Turkish",
        "deep_link": "https://multecihaklari.info/tr/services/education-2-2/?section=questions&question=9"
    },
    {
        "section": "Eğitim Hakkı",
        "question": "Üniversitelerin açık öğretim fakültelerine kayıt yaptırabilir miyim?",
        "answer": "\n<p>Uluslararası koruma başvuru ve statü sahibi kişiler, belirli koşulları karşıladıkları takdirde, üniversitelerin açık öğretim fakültelerine kayıt olabilmektedirler. Açık öğretim fakültelerinde sunulan programların önemli bir kısmının eğitim dili Türkçe olmakla birlikte farklı dillerde eğitim veren bölüm ve programlar da bulunmaktadır. Açık öğretim fakülteleri ve sunulan eğitim programlarıyla ilgili daha fazla bilgi almak ve kayıt koşullarını öğrenmek için üniversitelerin internet sitelerini ziyaret edebilirsiniz.</p>\n",
        "language": "Turkish",
        "deep_link": "https://multecihaklari.info/tr/services/education-2-2/?section=questions&question=10"
    },
    {
        "section": "Eğitim Hakkı",
        "question": "Üniversite eğitimim sırasında burs imkanlarından faydalanabilir miyim?",
        "answer": "\n<p>Türkiye’de üniversite okuyan öğrencilere çeşitli burs imkanları sağlanmaktadır. Yurtdışı Türkler ve Akraba Topluluklar Başkanlığı bünyesinde sağlanan “Türkiye Bursları” programı dahilinde, uluslararası koruma başvuru sahibi ve uluslararası koruma statü sahibi öğrenciler de yüksek öğretim burslarından faydalanabilmektedirler. Bu kapsamda sağlanan farklı burs programları hakkında daha detaylı bilgi edinmek için <a href=\"https://www.turkiyeburslari.gov.tr\">www.turkiyeburslari.gov.tr</a> adresini ziyaret edebilirsiniz.</p>\n<p>Türkiye’de yasal kalış hakkı bulunan yabancı uyruklu öğrenciler Türkiye Bursları’nın haricinde T.C. Vakıflar Genel Müdürlüğü Yüksek Öğrenim Bursu programına da başvurabilirler. Akademik başarıya bakılarak değerlendirilen bu burs programı dahilinde 8 aylık eğitim dönemi boyunca her ay belirli bir miktarda cep harçlığı verilmektedir. Daha fazla bilgi için Vakıflar Genel Müdürlüğü’nün <a href=\"https://www.vgm.gov.tr/faaliyetler/hayir-hizmetleri/egitim-yardimi-ve-burs-hizmetleri\">internet sitesini</a> ziyaret edebilirsiniz.</p>\n<p>Üniversite öğrencilerine sağlanan diğer burs imkanlarıyla ilgili bilgi almak için sivil toplum kuruluşlarına ulaşabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/education-2-2/?section=questions&question=11"
    },
    {
        "section": "Eğitim Hakkı",
        "question": "Türkçe öğrenmek istiyorum. Nereye başvurabilirim?",
        "answer": "\n<p>Türkçe öğrenmek isteyen çocuklar, gençler ve yetişkinler bulundukları ildeki veya ilçedeki Halk Eğitim Merkezleri’ne başvuruda bulunabilirler. Halk Eğitim Merkezleri’ne kayıt olmak için bir ücret ödemeniz gerekmemektedir. Halk Eğitim Merkezlerine kayıt yaptırabilmek için Uluslararası Koruma Başvuru Sahibi veya Statü Sahibi Kimlik Belgesi’ne ihtiyacınız olacaktır.</p>\n<p>Ayrıca, çeşitli sivil toplum kuruluşları da Millî Eğitim Bakanlığı ile protokol dahilinde ücretsiz Türkçe dil kursları açmaktadır. Bu kurslardan da faydalanabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/education-2-2/?section=questions&question=12"
    },
    {
        "section": "Eğitim Hakkı",
        "question": "Mesleki eğitim almak istiyorum. Hangi imkanlardan yararlanabilirim?",
        "answer": "\n<p>Bulunduğunuz il veya ilçedeki Halk Eğitim Merkezleri’ne giderek buradaki mesleki eğitim kurslarına katılmak üzere başvuruda bulunabilirsiniz. Halk Eğitim Merkezleri’ne kayıt olmak için bir ücret ödemeniz gerekmemektedir. Her Halk Eğitim Merkezi o yıl açacağı kursları kendi belirlemektedir ve talebe göre yeni kurslar açabilmektedir. Bu sebeple Halk Eğitim Merkezleri’ne giderek açılan kurslar hakkında bilgi edinmenizi tavsiye ederiz. Halk Eğitim Merkezleri’ne kayıt yaptırabilmek için Uluslararası Koruma Başvuru Sahibi veya Statü Sahibi Kimlik Belgesi gerekmektedir.</p>\n<p>Türkiye İş Kurumu’nun (İŞKUR) da çeşitli mesleki eğitim kursları bulunmaktadır. İŞKUR merkezlerine giderek mevcut kurslarla ilgili bilgi alabilirsiniz. Ayrıca, bazı sivil toplum kuruluşları da Millî Eğitim Bakanlığı ile iş birliği dahilinde, ücretsiz meslek kursları açabilmektedirler.</p>\n",
        "language": "Turkish",
        "deep_link": "https://multecihaklari.info/tr/services/education-2-2/?section=questions&question=13"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Neden idari gözetim altında tutuluyorum?",
        "answer": "\n<p>Türkiye’de kalma hakkı bulunmayan ve sınır dışı edilecek kişiler belli durumlarda idari gözetim altına alınabilirler. Çeşitli nedenlerden ötürü idari gözetim altına alınmış olabilirsiniz. Mevcut yasal düzenlemelere göre eğer hakkınızda bir sınır dışı etme kararı alındıysa ve yetkililer sizin ülkeden çıkış işlemleriniz sürecinde kaçma ve kaybolma ihtimaliniz olduğunu değerlendiriyorlarsa, sınır dışı etme işlemlerinizi tamamlayabilmek için idari gözetim altına alınmanız yönünde karar verebilirler. Bunun dışında, Türkiye’ye giriş veya çıkış kurallarınız ihlal etmeniz, sahte ya da asılsız belge kullanmanız, kabul edilebilir bir mazeret olmaksızın Türkiye’den çıkmanız için tanınan sürede çıkış yapmamanız söz konusuysa, yine hakkınızda bir idari gözetim kararı alınabilir. Ayrıca, yetkililer sizin kamu düzeni, kamu güvenliği veya kamu sağlığı açısından bir tehdit oluşturduğunuzu değerlendiriyorlarsa idari gözetim altına alınmanız söz konusu olacaktır. Son olarak, uluslararası koruma başvuru sahipleri de bazı istisnai durumlarda idari gözetim altına alınabilirler.</p>\n<p>Türkiye’de bulunan yabancılar çok farklı sebeplerle İdari gözetim altına alınabilmektedir. Bireysel durumunuzla ilgili hukuki danışmanlık almak için bir avukatla görüşmenizi öneririz. Eğer avukatlık ücretlerini karşılayacak durumunuz yoksa, bulunduğunuz ildeki baronun adli yardım bürosuyla irtibata geçebilirsiniz. Ayrıca, kurumumuz Mülteci Hakları Merkezi’nin <a href=\"tel:+905072186285\">0507 218 62 85</a> numaralı İdari Gözetim Destek Hattı’nı arayarak hukuki bilgi ve destek alabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=0"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "İdari gözetim altında tutuluyorum. Temel güvencelerim nelerdir?",
        "answer": "\n<p>Her ne sebeple idari gözetim altına alınmış olursanız olun, temel usul güvencelerinden yararlanma hakkınız bulunmaktadır. Bunların başında neden idari gözetim altında tutulduğunuzu bilmek ve hakkınızda alınan bu karara itiraz etmek gelmektedir.</p>\n<p>Yetkili makamlar size hangi gerekçeyle idari gözetim altına alındığınızı anlayabileceğiniz bir dilde bildirmekle yükümlüdür. Bu bilgilendirme idari gözetim kararının ne tür sonuçları olacağını, bu karara nasıl itiraz edebileceğinizi ve idari gözetimin ne kadar sürebileceğini de içermelidir. Eğer bir avukatınız veya yasal temsilciniz varsa, bu bilgilendirmeler onlara da yapılır.</p>\n<p>Hakkınızda verilen idari gözetim kararının devam ettirilmesinde bir zaruret olup olmadığı her ay düzenli olarak değerlendirilecektir. Gerek görülen hallerde bu değerlendirme bir aylık sürenin dolmasını beklemeden daha erken de yapılabilir. Bu değerlendirme sonucunda idari gözetim kararının süresi uzatılabilir, idari gözetim uygulamasına son verilebilir veya “idari gözetime alternatif yükümlülükler” adı verilen başka tedbirler uygulanabilir. Aylık değerlendirme sonucu alınacak kararın size anlayacağınız bir dilde iletilmesi gerekmektedir. İdari gözetimin süresine dair daha detaylı bilgilendirmeyi ilerleyen bölümlerde bulabilirsiniz.</p>\n<p>İdari gözetim kararına karşı yargısal yolları kullanarak itirazda bulunma hakkınız da vardır. Bu konunun ayrıntılarını ilerleyen bölümlerde bulabilirsiniz.</p>\n<p>Bütün bu temel güvencelere ek olarak, idari gözetim amacıyla tutulmakta olduğunuz geri gönderme merkezinde de yasalarla güvence altına alınmış haklarınız vardır. Bunların başında tutulduğunuz süre zarfında beslenme, acil ve temel sağlık hizmetlerinden faydalanma, gerekli durumlarda hastaneye sevk edilmeyi talep etme, telefona erişim, yaşınıza ve cinsiyetinize uygun bir kısımda barınma, kıymetli eşyalarınızı emanete verme ve psikolojik destek talep etme gibi hakları gelmektedir. Ayrıca arzu ettiğiniz takdirde vatandaşı olduğunuz ülkenin konsolosluk yetkilileriyle de görüşebilme imkanından yararlanabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=1"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Geri gönderme merkezi nedir?",
        "answer": "\n<p>Geri gönderme merkezleri, Türkiye’de kalış hakkı bulunmayan ve ülkesine geri gönderilecek kişilerden haklarında idari gözetim kararı verilenlerin tutulduğu yerlerdir. Geri gönderme merkezleri, Türkiye’deki yabancılara dair yürütülen tüm iş ve işlemlerden sorumlu olan Göç İdaresi Başkanlığı tarafından işletilir. Göç İdaresi Başkanlığı’nın merkezi Ankara’da olup, bu kurum her ilde İl Göç İdaresi Müdürlüğü olarak adlandırılan il müdürlükleri vasıtasıyla faaliyetlerini yürütmektedir.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=2"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "İdari gözetim altındayken hakkımda alınan kararlarla ilgili itiraz işlemlerini kendim yürütebilir miyim?",
        "answer": "\n<p>İdari gözetim altındayken hakkınızda alınan kararlar veya yapmak istediğiniz başvurularla ilgili tüm işlemleri kendiniz yürütebilirsiniz. İtiraz dilekçelerinizi mahkemeye iletilmek üzere yetkili makamlara veya memurlara sunabilirsiniz. Yasalar uyarınca makamların sunacağınız itiraz dilekçelerini derhâl yetkili mercilere ulaştırması gerekmektedir.</p>\n<p>Ancak özellikle hakkınızda alınmış idari gözetim kararı veya sınır dışı etme kararı gibi kararlara itiraz etmenin yolu, yetkili mahkemelere başvuruda bulunarak dava açmaktır. Dava süreçleri karmaşık ve teknik hukuk bilgisi gerektirmektedir. İlaveten, mahkeme başvuruları Türkçe yapılmalıdır ve mahkemenin sizinle kuracağı bütün sözlü ve yazılı iletişim yine Türkçe olacaktır. Dolayısıyla, savunmanızı daha etkili bir şekilde sunabilmek ve herhangi bir hak kaybı yaşamamak için, bir avukat tarafından temsil edilmeniz sizin yararınıza olabilir.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=3"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Avukatlık hizmetlerinin ücretini karşılayamıyorum. Ne yapabilirim?",
        "answer": "\n<p>Türkiye’de avukatlık hizmetlerinden yararlanma ihtiyacı olan ancak hem kendisinin hem de ailesinin geçimini önemli ölçüde zor duruma düşürmeksizin avukatlık ücretini ve yargılama giderlerini karşılayamayan kişiler için adli yardım hizmetleri bulunmaktadır. İdari gözetim altında bulunan kişiler de adli yardım hizmetlerinden faydalanmak üzere başvuruda bulunabilirler.</p>\n<p>Bu talebinizi bulunduğunuz il barosunun adli yardım bürosuna ulaşarak yapmanız gerekmektedir. Her adli yardım bürosunun başvuru alma usulü farklılık göstermektedir. Adli yardım bürosunu telefonla arayabilirsiniz ya da talebinizi tutulduğunuz yerdeki makamlara verebileceğiniz bir dilekçeyle iletebilirsiniz. Bazı barolar idari gözetim altında olmayan aile bireylerinizin sizin adınıza yapacakları başvuruları da dikkate almaktadır.</p>\n<p>Adli yardım talebinizi baroya iletmenizin ardından baro tarafından bir incelemeye yapılacaktır. Bu inceleme sonucunda adli yardım talebiniz kabul edilebilir ya da reddedilebilir.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=4"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Hakkımdaki idari gözetim kararına karşı nasıl itiraz edebilirim?",
        "answer": "\n<p>Hakkınızda alınan idari gözetim kararına yargı yolunu kullanarak itiraz edebilirsiniz. Mevcut düzenlemelere göre idari gözetim kararına karşı yapılacak itirazları değerlendirmekle sorumlu makam Sulh Ceza Hakimliğidir. Sulh Ceza Hakimliğinin bu başvuruyu beş gün içerisinde değerlendirmesi ve bir sonuca bağlaması esastır. Ancak, uygulamada, bu süre uzayabilmektedir.</p>\n<p>Sulh Ceza Hakimliği başvurunuza dair olumlu bir karar verirse serbest bırakılırsınız. Ancak, Türkiye’deki kalış hakkınız ve yerine getirmeniz gereken yükümlülüklerle ilgili İl Göç İdaresi Müdürlüğü’nün ve diğer makamların bilgilendirme ve yönlendirmelerini dikkatle takip etmeniz gerekmektedir. Serbest kaldıktan sonraki yükümlülükleriniz ve takip etmeniz gereken hukuki prosedürlerle ilgili bilgi almak için kurumumuz Mülteci Hakları Merkezi’ne ulaşabilirsiniz.</p>\n<p>Sulh Ceza Hakimliği başvurunuzla ilgili olumsuz bir karar verirse, idari gözetim altında kalmaya devam edersiniz. Bu olumsuz karara karşı bir üst mahkemeye itiraz edemezsiniz. Ancak Sulh Ceza Hakimliğinin verdiği kararın olumsuz olması, tekrardan itiraz başvurusunda bulunmanızın önünde bir engel değildir. İdari gözetim şartlarının ortadan kalktığını veya durumunuzda bir değişiklik olduğunu düşünüyorsanız yeniden Sulh Ceza Hâkimliğine başvurabilirsiniz.</p>\n<p>İdari gözetim altında tutulan kişilerin dava açmak maksadıyla bulundukları yerden çıkıp adliyeye gitmelerine izin verilememektedir. Bu sebeple, eğer itiraz başvurunuzu kendiniz yapacaksanız, bunu bulunduğunuz idari gözetim yerlerindeki makamlara itiraz dilekçenizi sunarak yapabilirsiniz. Yasalar uyarınca, makamların sunacağınız itiraz dilekçelerini derhâl yetkili Sulh Ceza Hâkimliğine ulaştırması gerekmektedir. İdari gözetim altındayken hukuki desteğe nasıl erişebileceğinize dair detaylı bilgi için ilgili kısımları inceleyebilirsiniz. Ayrıca, kurumumuz Mülteci Hakları Merkezi’nin <a href=\"tel:+905072186285\">0507 218 62 85</a> numaralı İdari Gözetim Destek Hattı’nı arayarak bilgi alabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=5"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Sınır dışı etme kararı nedir? Bu karara itiraz edebilir miyim",
        "answer": "\n<p>Sınır dışı etme, Türkiye’de bulunan yabancı uyruklu bir kişinin kendi vatandaşı olduğu ülkeye veya seyahat edebileceği bir üçüncü ülkeye gönderilmesi işlemidir. Aşağıda sıralanan kişiler hakkında durumda sınır dışı etme kararı alınır:</p>\n<ul>\n<li>Türkiye’ye yasal giriş veya Türkiye’den yasal çıkış hükümlerini ihlal edenler ya da bu hükümleri ihlale teşebbüs edenler,</li>\n<li>Türkiye’ye giriş, vize ve ikamet izinleri için yapılan işlemlerde gerçek dışı bilgi ve sahte belge kullananlar,</li>\n<li>Çalışma izni olmadan çalıştığı tespit edilenler,</li>\n<li>Türkiye’de bulunduğu süre zarfında geçimini meşru olmayan yollardan sağladığı tespit edilenler,</li>\n<li>Vize veya vize muafiyeti süresini on günden fazla aşanlar veya vizesi iptal edilenler,</li>\n<li>İkamet izinleri iptal edilenler, ikamet izni bulunup da süresinin sona ermesinden itibaren kabul edilebilir gerekçesi olmadan ikamet izni süresini on günden fazla ihlal edenler,</li>\n<li>Kamu düzeni veya kamu güvenliği ya da kamu sağlığı açısından tehdit oluşturduğu değerlendirilenler,</li>\n<li>Terör örgütü yöneticisi, üyesi, destekleyicisi veya çıkar amaçlı suç örgütü yöneticisi, üyesi veya destekleyicisi olanlar,</li>\n<li>Uluslararası koruma başvurusu reddedilen, uluslararası korumadan hariçte tutulan, başvurusu kabul edilemez olarak değerlendirilen, başvurusunu geri çeken, başvurusu geri çekilmiş sayılan, uluslararası koruma statüleri sona eren veya iptal edilenlerden haklarında verilen son karardan sonra Türkiye’de kalma hakkı bulunmayanlar.</li>\n</ul>\n<p>Sınır dışı etme kararı size veya yasal temsilcinize ya da avukatınıza yazılı olarak tebliğ edilir. Karar size tebliğ edilirken bu kararın sonucu, bu karara karşı nasıl itiraz edebileceğiniz ve itiraz süreleriyle ilgili bir bilgilendirme yapılır. İhtiyaç olması halinde bu bilgilendirme esnasında tercüman desteğinden faydalanabilirsiniz.</p>\n<p>Eğer hakkınızda bir sınır dışı etme kararı verilirse, bu karara itiraz etmek için yedi gün içerisinde yetkili idare mahkemesine başvuruda bulunabilirsiniz. Sınır dışı etme kararına süresi içinde itiraz etmeniz durumunda, mahkeme itirazınızı inceleyip bir karar verinceye kadar sınır dışı işlemleriniz yürütülmeyecektir. Bir diğer ifadeyle, sınır dışı etme kararına karşı mahkemeye yapılan itiraz, sınır dışı etme işlemlerini askıya alır ve hakkınızda nihai bir karar verilinceye kadar Türkiye’de kalmaya devam edebilirsiniz.</p>\n<p>Sınır dışı etme kararına itiraz ile idari gözetim kararına itiraz birbirlerinden ayrı hukuki işlemlerdir. Sınır dışı etme kararına itiraz etmeniz doğrudan idari gözetimi sonlandırmayacaktır.</p>\n<p>İdari gözetim altındayken hukuki desteğe nasıl erişebileceğinize dair detaylı bilgi için ilgili kısımları inceleyebilirsiniz. Ayrıca, kurumumuz Mülteci Hakları Merkezi’nin <a href=\"tel:+905072186285\">0507 218 62 85</a> numaralı İdari Gözetim Destek Hattı’nı arayarak bilgi alabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=6"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "İdari gözetim altında tutulurken sığınma başvurusunda bulunabilir miyim?",
        "answer": "\n<p>Ülkesindeki savaş veya iç çatışmadan dolayı ya da zulüm görmekten korktuğu için ülkesine geri dönemeyecek durumda olan kişiler Türkiye’de sığınma başvurusunda bulunabilirler. Türkiye yasalarına göre çeşitli sebeplerden ötürü idari gözetim altına alınan kişilerin ve diğer hürriyeti kısıtlanmış kişilerin de sığınma başvurusunda bulunma hakkı vardır.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=7"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Sığınma nedir?",
        "answer": "\n<p>Uluslararası hukuka göre devletlerin, savaş veya iç çatışma nedeniyle ya da zulüm görmekten korktuğu için ülkesini terk etmiş ve geri gönderilmesi halinde hayatı veya özgürlüğü tehdit altında olacak ya da zulüm görme tehlikesiyle karşılaşacak kişilere hukuki koruma sağlama yükümlülüğü vardır. Yine uluslararası hukuk uyarınca devletler, sığınma talebinde bulunan kişilerin bu başvurularını almak ve belirli kriterleri karşılamaları halinde bu kişilerin ülkelerinde kalmalarına izin vermek zorundadır.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=8"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Sığınma ile “uluslararası koruma” aynı şey midir?",
        "answer": "\n<p>Türkiye’deki mevcut kanunlara göre “uluslararası koruma” terimi sığınmayı ifade etmektedir. Dolayısıyla bu iki kavram aynı kavramı ifade etmek üzere kullanılmaktadır. Ancak Suriye’den gelen Suriye vatandaşları ile Suriye’den gelen mülteciler ve vatansız kişiler, bir başka koruma rejimi olan “geçici koruma” uygulamasına tabidirler.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=9"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Türkiye’de kimler uluslararası korumadan yararlanabilir?",
        "answer": "\n<p>Irkınız, dininiz, siyasi görüşleriniz, milliyetiniz veya belirli bir toplumsal gruba aidiyetiniz sebebiyle ülkenizde zulme maruz kaldıysanız ya da bu nedenlerden ötürü zulüm görme tehlikesi sebebiyle ülkenizi terk ettiyseniz veya savaş ve iç çatışma gibi ayrım gözetmeyen şiddet olayları nedeniyle ülkenizi terk etmek zorunda kaldıysanız uluslararası korumadan yararlanabilirsiniz. İlaveten, eğer, ülkenize geri dönmeniz durumunda ölüm cezasına çarptırılmanız veya hakkınızda verilmiş olan ölüm cezasının infaz edilmesi ya da işkence veya başka türlü onur kırıcı muamelelere maruz kalma tehlikesi altındaysanız, yine uluslararası korumadan yararlanma talebinde bulunabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=10"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Hangi durumlar uluslararası korumadan yararlanma hakkı vermez?",
        "answer": "\n<p>Ülkenize ya da önceden ikamet ettiğiniz ülkeye geri gönderilmeniz halinde herhangi bir zulüm görme korkunuz bulunmuyorsa ya da başka bir ülkede çalışmak ya da eğitim görmek gibi sebeplerle ülkenizden ayrıldıysanız uluslararası korumadan yararlanmanız mümkün değildir. Benzer bir şekilde, ülkenizde ya da önceden ikamet ettiğiniz ülkede işlemiş olduğunuz adi bir suçtan ötürü cezai kovuşturmadan kaçıyor olmanız da size uluslararası korumadan yararlanma hakkı vermez.</p>\n<p>Bu hususlara ilaveten, uluslararası hukuk uyarınca bazı kişiler uluslararası koruma kapsamının dışında bırakılmaktadır. İnsanlığa ya da barışa karşı suç işleyen kişiler ile savaş suçu işleyen kişiler uluslararası korumadan yararlanamayacak kişiler arasındadır.</p>\n<p>Durumunuz yukarıda sıralanan koşullardan birisine uyuyorsa; fakat ülkenize ya da önceden ikamet ettiğiniz ülkeye geri gönderilmeniz halinde işkenceye, insanlık dışı ya da onur kırıcı ceza veya muameleye maruz kalacaksanız ya da ölüm cezasına mahkûm olacaksanız veya hakkınızda verilen ölüm cezası infaz edilecekse, Türkiye makamları sizi geri göndermemekle yükümlüdür. Bu durumda bir uluslararası koruma türü olan “ikincil koruma”dan yararlanabilmeniz mümkün olabilir.</p>\n<p>Uluslararası korumadan yararlanma kriterleriyle ilgili bilgi almak için kurumumuz Mülteci Hakları Merkezi’nin <a href=\"tel:+902122924830\">+90 212 292 48 30</a> numaralı Mülteci Destek Hattını arayabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=11"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "İdari gözetim altında tutulduğum yerde nasıl uluslararası koruma başvurusu yapabilirim?",
        "answer": "\n<p>Türkiye’deki yasalar uyarınca idari gözetim altında bulunduğunuz yerdeki birimlerin uluslararası koruma başvurunuzu alma ya da derhâl Göç İdaresi Başkanlığı’na iletme yükümlülükleri vardır.</p>\n<p>Eğer daha önce Türkiye’de uluslararası koruma başvurusu yaptıysanız, bu durumu muhakkak tutulmakta olduğunuz yerdeki yetkililerle paylaşınız. İlk kez uluslararası koruma başvurusunda bulunacaksanız, başvurunuzu mümkünse yazılı olarak, değilse sözlü olarak yetkililerle paylaşınız. Başvurunuzda ad-soyad, uyruk ve doğum tarihi gibi temel kişisel bilgilerinizi ve neden ülkenize veya daha önce ikamet ettiğiniz ülkeye geri dönemeyeceğinizi doğru ve eksiksiz bir şekilde paylaşmanız önemlidir.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=12"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Tutulduğum yerdeki görevlilere uluslararası koruma başvurusu yapma talebimi ilettim. Bundan sonra neler olacak?",
        "answer": "\n<p>Mevcut yasal düzenlemeler uyarınca, ilettiğiniz uluslararası koruma başvuru talebiniz yetkili makamlar tarafından derhal işleme koyulacaktır ve size bundan sonraki süreçle ilgili bir bilgilendirme yapılacaktır. Uluslararası koruma başvurunuzun alınması doğrudan idari gözetimi sonlandırmamaktadır. </p>\n<p>Yaptığınız uluslararası koruma başvurusu işleme alındıktan sonra sizinle başvurunuza temel oluşturan gerekçeleri anlatacağınız bir mülakat yapılacaktır. Bu mülakat ışığında başvurunuz değerlendirilerek bir karar verilecektir.</p>\n<p>Türkiye’de uluslararası koruma başvuruları iki usulde değerlendirilmektedir. Bunlar “normal usul” ve “hızlandırılmış usul” olarak adlandırılır. Her iki usulde de uluslararası koruma başvurusu talepleri alınmakta, başvurucularla bir mülakat gerçekleştirilmekte ve bunun sonunca bir değerlendirme yapılarak başvuruya dair bir karar verilmektedir. İdari gözetim altındaki kişilerin yaptıkları uluslararası koruma başvuruları genellikle hızlandırılmış usulde değerlendirilmektedir.</p>\n<p>Hızlandırılmış usulde yapılan değerlendirmede, sizinle başvuru tarihinizden itibaren en geç üç gün içinde kişisel bir mülakat yapılacaktır. Bu mülakat esnasında ülkenizi terk etme nedenlerinizi ve hangi sebeplerden ötürü geri dönmekten korktuğunuzu ayrıntılarıyla açıklamanızı tavsiye ederiz. Benzer bir biçimde, yanınızda durumunuzla ilgili belgeleriniz varsa, bu belgeleri de yetkililerle paylaşmanız önemlidir.</p>\n<p>Bu mülakattan sonra en geç beş gün içinde yaptığınız uluslararası koruma başvurusu hakkında karar verilmesi öngörülmektedir. Yapılan bu değerlendirme neticesinde başvurunuz hakkında olumlu ya da olumsuz bir karar verilebileceği gibi, başvurunuzun hızlandırılmış değerlendirmeden çıkartılarak normal usulle değerlendirilmesine de karar verilebilir.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=13"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Uluslararası koruma başvurumu yaptıktan sonra serbest bırakılacak mıyım?",
        "answer": "\n<p>Uluslararası koruma başvurunuzun alınması serbest bırakılacağınız anlamına gelmemektedir. Yetkili makamlar yaptıkları değerlendirme neticesinde serbest bırakılmanıza, idari gözetime alternatif tedbirler uygulanmasına veya idari gözetimin devamına karar verebilirler.</p>\n<p>Yetkili makamların kimlik ya da vatandaşlık bilgilerinizin doğruluğuyla ilgili ciddi şüpheleri varsa bu bilgileri tespit etmek amacıyla idari gözetiminizin devamına karar verebilirler. Benzer bir biçimde kamu düzeni veya kamu güvenliği açısından ciddi tehlike oluşturduğuna kanaat getirilen kişiler ile idari gözetim altına alınmaması durumunda başvurusuna temel oluşturan unsurların belirlenemeyecek olduğu değerlendirilenler hakkında da idari gözetim uygulamasının devam ettirilmesine karar verilebilir.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=14"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "İdari gözetim altındayım ve uluslararası koruma başvurumla ilgili olumsuz karar verildiğini öğrendim. Bu ne anlama geliyor?",
        "answer": "\n<p>Uluslararası koruma başvurunuz hakkında olumsuz karar verilmesi, başvurunuzun reddedildiği anlamına gelir. Öncelikle bu kararın tarafınıza ya da yasal temsilcinize veya varsa avukatınıza tebliğ edilmesi gerekmektedir. Bu karara karşı itiraz edebilirsiniz.</p>\n<p>İdari gözetim altındaki kişilerin uluslararası koruma başvurularına ilişkin değerlendirmeler ağırlıkla hızlandırılmış usul çerçevesinde yapıldığı için, olumsuz karara itiraz edebilmeniz için esas yol yargı yoludur. Kararın tarafınıza tebliğ edilmesinden itibaren en geç on beş gün içinde sizin ya da yasal temsilcinizin veya varsa avukatınızın olumsuz karara karşı idare mahkemesine itirazda bulunmanız gerekmektedir.</p>\n<p>İdari gözetim altındayken hukuki desteğe nasıl erişebileceğinize dair detaylı bilgi için ilgili kısımları inceleyebilirsiniz. Ayrıca, kurumumuz Mülteci Hakları Merkezi’nin <a href=\"tel:+905072186285\">0507 218 62 85</a> numaralı İdari Gözetim Destek Hattı’nı arayarak bilgi alabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=15"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Yetkililer bana başvurumun “kabul edilemez başvuru” olduğunu bildirdi. Bu ne demek?",
        "answer": "\n<p>Eğer başvurunuzun incelenmesi sırasında aşağıdaki değerlendirmelerden biri yapılırsa, yetkili makamlar başvurunuzun “kabul edilemez” olduğuna karar verebilir:</p>\n<ul>\n<li>Türkiye’ye doğrudan savaş veya zulüm sebebiyle terk etmek zorunda kaldığınız kendi menşe ülkenizden değil, sizin için güvenli sayılabilecek başka bir ülkeden geldiğiniz değerlendirilirse,</li>\n<li>Türkiye’de daha önce yaptığınız uluslararası koruma başvurunuzla ilgili verilen olumsuz karara ilişkin itiraz yollarını tükettikten sonra yeniden uluslararası koruma talebinde bulunup, bu yeni başvurunuzda daha önce reddedilen başvurunuzdaki gerekçeleri aynen yinelediyseniz,</li>\n<li>Daha önce durumunuzun beraberinde geldiğiniz aile bireyinizin uluslararası koruma başvuru dosyası içinde değerlendirilmesine onay verdikten (yani, sizin adınıza başvuru yapan aile üyenizin paylaştığından ayrıca bireysel bir başvuru sebebiniz olmadığını belirttikten) sonra, bu aile bireylerinizin başvurusu değerlendirme aşamasındayken ya da reddedildikten sonra kendi adınıza ayrı bir başvuru yapmak istediğiniz, ancak sizin durumunuzu aile bireyinizin durumundan ayıran farklı ve yeni hiçbir gerekçe sunmadığınız değerlendirilirse.</li>\n</ul>\n<p>Yetkili makamlar başvurunuzun kabul edilemez olduğuna karar verirse, başvurunuzla ilgili başka bir değerlendirme yapmayacak ve uluslararası koruma dosyanızla ilgili incelemeyi durduracaktır.</p>\n<p>Eğer yetkili makamlar sizin güvenli sayılabilecek başka bir ülkeden geldiğinizi değerlendirmişse, sizin Türkiye yerine o ülkenin korumasından yararlanabileceğinize hükmetmiş olur. Bu durumda, sizi o ülkeye geri göndermek için o ülke makamlarına talepte bulunulacaktır. Bu talebe olumlu bir cevap alınırsa, o ülkeye geri gönderilmeniz sağlanacaktır. İlgili işlemler devam ederken Türkiye’de yasal olarak kalmaya devam edebilirsiniz, ancak uluslararası koruma başvuru sahibi olarak değerlendirilmeyecek ve dolayısıyla başvuru sahiplerine sağlanan hak ve hizmetlerden yararlanmanız mümkün olmayacaktır. Eğer sizin için güvenli olacağı değerlendirilen ülke sizi yeniden kabul etmeyi reddederse, o zaman Türkiye’deki uluslararası koruma başvurunuz yeniden işleme alınacak ve başvurunuza ilişkin olumlu ya da olumsuz bir karar verilecektir.</p>\n<p>Diğer yandan, eğer yukarıda belirtildiği gibi, durumunuzla ilgili yeni ve farklı gerekçeler öne sürmeden yeni bir uluslararası koruma başvurusu yaptığınız için başvurunuz kabul edilemez sayıldıysa, bu karara itiraz etmemeniz halinde hakkınızda bir sınır dışı etme kararı alınacaktır.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=16"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Kabul edilemez başvuru kararına itiraz edebilir miyim?",
        "answer": "\n<p>Hakkınızda verilen kabul edilemez başvuru kararı gerekçeleriyle birlikte size ve varsa avukatınıza veya yasal temsilcinize yazılı olarak tebliğ edilir. Karar size tebliğ edilirken bu kararın sonucu, bu karara karşı nasıl itiraz edebileceğiniz ve itiraz süreleriyle ilgili bir bilgilendirme yapılır.</p>\n<p>Bu karara karşı kararın tebliğ tarihinden itibaren on beş gün içinde yetkili idare mahkemesine itirazda bulunabilirsiniz. Mahkemenin itirazınızla ilgili on beş gün içinde bir karar vermesi gerekir. İdare mahkemesinin itirazınızla ilgili verdiği karar olumsuz olursa, başvuruda bulunabileceğiniz bir üst mahkeme yoktur. Bu durumda başvurunuzun kabul edilemez olduğuna dair karar kesinleşmiş olur. Yetkili makamlar güvenli sayılan başka bir ülkeye geri gönderilebileceğinizi değerlendirmişse, bunun için gerekli işlemleri başlatır. Durumunuzla ilgili farklı bir gerekçe öne sürmeden aynı başvuruyu tekrarlamanız nedeniyle kabul edilemez başvuru kararı alındıysa, hakkınızda bir sınır dışı etme kararı alınır.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=17"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Suriye’den gelen kişiler idari gözetim altına alınabilir mi?",
        "answer": "\n<p>Suriye’den gelen Suriye vatandaşları ile mülteci ve vatansız kişiler, bir koruma rejimi olan “geçici koruma” uygulamasına tabidirler. Geçici koruma uygulaması uyarınca, Suriye’de devam eden çatışmalardan ötürü Suriye’den gelen kişiler Suriye’ye sınır dışı edilmemelidirler.</p>\n<p>Ancak, “geçici koruma” uygulamasına tabi olup da Türkiye’ye giriş veya çıkış kurallarını ihlal edenler ile kamu güvenliği ve kamu düzeni için ciddi bir tehdit oluşturduğu değerlendirilen kişiler idari gözetim altına alınabilmektedir.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=18"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Ne kadar süre idari gözetim altında kalabilirim?",
        "answer": "\n<p>İdari gözetim kararı en fazla otuz gün için alınabilir. Her ay yapılan değerlendirmeler neticesinde bu otuz günlük süre uzatılabilir. Hakkınızda alınmış bir sınır dışı kararına istinaden idari gözetim altında tutuluyorsanız, bu süre toplamda altı ayı geçemez. Ancak sınır dışı etme işleminin iş birliği yapmadığınız veya ülkenizle ilgili doğru bilgi ve belgeleri paylaşmadığınızdan ötürü gerçekleştirilemediği değerlendirilirse, bu altı aylık süre en fazla altı ay daha uzatılabilir. Bir diğer ifadeyle, sınır dışı etme amacıyla en fazla on iki ay idari gözetim altında tutulabilirsiniz. </p>\n<p>İstisnai olarak uluslararası koruma başvurusunda bulunan kişiler de bazı durumlarsa idari gözetim altına alınabilirler. Eğer yaptığınız uluslararası koruma başvurusuna istinaden idari gözetim altına alındıysanız, bu süre otuz günü geçemez.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=19"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Türkçe bilmiyorum. İdari gözetim altındayken yapılan işlemler sırasında bana tercüman sağlanacak mı?",
        "answer": "\n<p>Yetkili makamlarla Türkçe veya başka bir ortak dilde anlaşmanız mümkün değilse, vatandaşı olduğunuz ülkenin dilinde ya da anlayabileceğiniz bir diğer dilde tercüman talep etme hakkınız bulunmaktadır. Yetkililerin size sağlayacağı tercüman için sizden herhangi bir ücret talep edilmeyecektir. Gerek sözlü gerekse yazılı olarak tarafınıza yapılan her türlü bildirimde dil engelinden dolayı zorluk çekiyorsanız bu durumu gecikmeksizin yetkili makamlarla paylaşmanız önemlidir.</p>\n<p>Ayrıca, tarafınıza yapılacak sözlü ya da yazılı bildirimleri anlamanızı zorlaştıracak görme, duyma, kavrama ya da benzeri bedensel ya da zihinsel bir engeliniz varsa, yetkili makamlardan ihtiyaçlarınıza cevap verecek şekilde hareket etmelerini, gerektiğinde size bir tercüman sağlamalarını talep etme hakkınız bulunmaktadır.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=20"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Geri gönderme merkezinden salıverildim. Şimdi ne yapmalıyım?",
        "answer": "\n<p>Hakkınızda alınan idari gözetim kararı çok farklı sebeplerle kaldırılmış olabilir. Hangi sebeple salıverildiğiniz, Türkiye’de ne kadar süreyle ve nasıl bir kalış hakkına sahip olduğunuz ve bundan sonraki yükümlülüklerinize dair geri gönderme merkezindeki yetkililer size yazılı bir bilgilendirmede bulunmalıdırlar. Yetkili makamlar tarafından size tebliğ edilen belgeyi çok iyi anlamanız yararınıza olacaktır. Serbest kaldıktan sonraki yükümlülükleriniz ve takip etmeniz gereken hukuki prosedürlerle ilgili bilgi almak için kurumumuz Mülteci Hakları Merkezi’ne ulaşabilir veya bulunduğunuz ildeki sivil toplum kuruluşlarına başvurabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=21"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "İdari gözetime alternatif yükümlülükler nedir?",
        "answer": "\n<p>Eğer hakkınızdaki sınır dışı işleminin yürütülmesi esnasında idari gözetim altına alınmanız gerekli görülmediyse ya da idari gözetim altındayken yapılan aylık değerlendirmede idari gözetimin devamında zaruret görülmediyse serbest bırakılırsınız. Ancak yetkili makamlar sizden bazı yükümlülükleri yerine getirmenizi isteyebilirler. İdari gözetim altında tutulmak yerine uymanız istenen bu kurallara idari gözetime alternatif yükümlülükler denir.</p>\n<p>İdari gözetime alternatif pek çok yükümlülük vardır. Ancak bunlardan en yaygın olarak kullanılanları idari gözetiminiz sonlandırıldıktan sonra yönlendirildiğiniz şehirde ikamet etmek, ikamet ettiğiniz yerin adres bilgisini makamlarla paylaşmak ve sizden istenen günlerde İl Göç İdaresi Müdürlüğü’ne düzenli olarak giderek bildirimde bulunmaktır.</p>\n<p>Hakkınızda alınan idari gözetime alternatif yükümlülüklere ilişkin karar size ve varsa avukatınıza veya yasal temsilcinize yazılı olarak tebliğ edilir. Bu tebliğ esnasında size kararın sonucu, bu karara karşı nasıl itiraz edebileceğiniz ve itiraz süreleriyle ilgili bir bilgilendirme yapılır. İdari gözetime alternatif yükümlülükleri en fazla yirmi dört ay boyunca yerine getirmeniz istenebilir.</p>\n<p>Yerine getirmeniz beklenen idari gözetime alternatif yükümlülüklere uymamanız durumunda hakkınızda tekrardan bir idari gözetim kararı alınabilir.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=22"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Refakatsiz çocuklar idari gözetim altına alınabilirler mi?",
        "answer": "\n<p>Türkiye’ye aile üyeleri olmadan gelmiş ya da sonradan aile üyelerinden ayrı düşmüş 18 yaşını doldurmamış herkes “refakatsiz çocuk” olarak tanımlanır. Refakatsiz çocuklar idari gözetim altına alınmazlar.</p>\n<p>Refakatsiz çocuk olmanıza rağmen idari gözetim altına alındıysanız, yetkililer yaşınıza dair yanlış bir bilgiye sahip olabilirler. Böyle bir durumda gerçek yaşınızı vakit kaybetmeden geri gönderme merkezi yetkilileriyle paylaşmalısınız. Yanınızda doğum tarihinizi ya da yaşınızı gösteren kimlik veya belge bulunmaması durumunda, yetkililer hakkınızda yaş tespiti işlemi yapılmasını talep edebilirler. Yaş tespiti ile ilgili daha fazla bilgi almak için Mülteci Hakları Merkezi’ne ulaşabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=23"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "İdari gözetim altındayken sağlık hizmetlerinden faydalanabilir miyim?",
        "answer": "\n<p>İdari gözetim altında tutulan kişilerin acil ve temel sağlık hizmetlerinden yararlanma hakları vardır. Acil sağlık sorunu yaşıyorsanız, yetkililer durumunuzu derhal bulunduğunuz yerdeki sağlık görevlilerine veya en yakın sağlık kuruluşuna bildirmekle yükümlüdürler.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=24"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Hassas bir durumum var. Ne yapmalıyım?",
        "answer": "\n<p>Türkiye’deki yasal düzenlemeler uyarınca, refakatsiz çocuklar, engelli bireyler, yaşlılar, hamile kadınlar, beraberinde çocuğu olan yalnız anne ya da babalar veya işkence, cinsel saldırı ya da diğer ciddi psikolojik, bedensel ya da cinsel şiddete maruz kalmış̧ kişiler “özel ihtiyaç sahibi” olarak değerlendirilmektedir. Eğer böyle bir durumunuz veya başka bir hassas durumunuz varsa bunu gecikmeksizin yetkililerle paylaşmanızı tavsiye ederiz.</p>\n<p>Özel ihtiyaç sahibi durumundaki kişiler için ek bazı düzenlemeler yapılabilmektedir. Öreğin, mevcut yasalar gereği, refakatsiz çocuklar idari gözetime alınmamaktadırlar. Diğer özel ihtiyaç sahipleri için ise bireysel durum gözetilerek değerlendirme yapılabilir. Hassas durumunuz dikkate alınarak idari gözetimin gerekli olup olmadığı ya da tutulmakta olduğunuz yerin koşullarının özel ihtiyacınıza uygun olup olmadığı bireysel durumunuz göz önüne alınarak değerlendirilecektir. Bu sebeple, özel ve hassas durumunuzu yetkililere iletmeniz çok büyük önem taşımaktadır.</p>\n<p>Ayrıca, herhangi bir şekilde işkence, cinsel saldırı ya da diğer ciddi psikolojik, bedensel ya da cinsel şiddete maruz kaldıysanız, bu hususları gecikmeksizin yetkililerle paylaşmanızı tavsiye etmekteyiz. Maruz kalmış olduğunuz şiddeti paylaşma konusunda tereddüt etmeniz anlaşılabilir bir durumdur. Yetkili makamlara, kurumda görevli psikolog ya da sosyal çalışmacıyla görüşmek istediğinizi belirtebilirsiniz. Türkiye kanunları uyarınca tarafınıza, bu tür fiillerin neden olduğu zararları giderecek yeterli tedavi imkânının sağlanması esastır.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=25"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "İdari gözetim altındayken kimlerle görüşme hakkım var?",
        "answer": "\n<p>İdari gözetim altında olan kişilerin yakınlarına erişebilme ve ziyaretçi kabul edebilme hakları vardır. Ancak yakınlarınızın ya da ziyaretçilerinizin sizinle görüşebilmeleri için, kendilerinden aranızdaki akrabalık ya da yakınlık bağını ispatlayan bir kimlik belgesi göstermeleri talep edilebilir.</p>\n<p>İdari gözetim altındayken avukatınızla görüşme hakkınız da bulunmaktadır. Buna ilaveten notere ve arzu ettiğiniz takdirde vatandaşı olduğunuz ülkenin konsolosluk yetkililerine veya Birleşmiş Milletler Mülteciler Yüksek Komiserliği görevlisine ulaşma hakkınız vardır.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=26"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Gönüllü geri dönüş yapabileceğim söylendi. Bunun anlamı nedir?",
        "answer": "\n<p>Geldiğiniz ya da daha önce yasal olarak ikamet ettiğiniz ülkeye gönüllü olarak geri dönmeyi arzu ediyorsanız, bu isteğinizi yetkili makamlarla paylaşabilirsiniz. Bu karar oldukça önemli bir karar olacağından, bu talebinizin sizin için yaratabileceği olası sonuçları ayrıntılı bir biçimde değerlendirdikten sonra kararınızı vermenizi tavsiye etmekteyiz.</p>\n<p>Gönüllü geri dönüş talebinde bulunmanız doğrudan idari gözetimin sona ereceği anlamına gelmez. Bu talepte bulunmanız sonucunda idari gözetim sona erebilir, idari gözetime alternatif tedbirler uygulanması kararı alınabilir veya idari gözetim altında tutulmaya devam edilebilirsiniz.</p>\n<p>Gönüllü geri dönüş için yapılacak seyahat ve benzeri harcamaların kişilerin kendi karşılamaları beklenmektedir. Bu masrafları karşılayamıyorsanız, imkanlar dahilinde tarafınıza ayni ya da nakdi destek sağlanabilir. Ancak bu türden bir desteğin sağlanmasının belli bir süre alabileceğini ve bu süre zarfında idari gözetim altında tutulmaya devam edebileceğinizi göz önünde bulundurmanız gerekmektedir.</p>\n<p>Eğer yanınızda seyahat edebilmenize imkan sağlayacak geçerli bir belge yoksa, bu belgelerin düzenlenmesi gerekecektir. Bu işlemlerin tamamlanması belli bir süre alabilmektedir.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=27"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Mülteci Hakları Merkezi bana hangi konularda yardım edebilir?",
        "answer": "\n<p>Mülteci Hakları Merkezi, Türkiye’de koruma arayan kişilere bilgilendirme ve destek hizmetleri sağlamaktadır. Türkiye’deki koruma mekanizmalarına ve temel hak ve güvencelere erişimle ilgili sorularınız için bize hafta içi saat 10.00 ve 17.00 arasında <a href=\"tel:+902122924830\">+90 212 292 48 30</a> numaralı telefon hattından ulaşabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=28"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Mülteci Hakları Merkezi’nin Türkiye devleti makamlarıyla veya Birleşmiş Milletler Mülteciler Yüksek Komiserliği’yle ilişkisi var mı?",
        "answer": "\n<p>Mülteci Hakları Merkezi bağımsız bir sivil toplum kuruluşudur. Türkiye makamları ya da Birleşmiş Milletler Mülteciler Yüksek Komiserliği ile ortak değildir. Ancak kişilerin haklarının korunması ve bu haklara erişimlerinin sağlanması için devlet makamlarıyla ve BMMYK ile iletişim kurmakta ve iş birliği yapmaktadır.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=29"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Mülteci Hakları Merkezi’nin hizmetlerinden yararlanmam için herhangi bir ücret ödemem gerekecek mi?",
        "answer": "\n<p>Mülteci Hakları Merkezi’nin sağladığı tüm hizmetler tamamen ücretsizdir. Sağladığımız hizmetler karşılığında sizden herhangi bir ücret ya da maddi karşılık talep eden kişileri gecikmeksizin bize bildirmenizi rica ediyoruz. Bu konudaki bilgilendirmeniz tamamen gizli tutulacaktır.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=30"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Sizinle telefonda ya da yüz yüze paylaştığım bilgi veya belgeleri başka kişi veya kurumlarla paylaşacak mısınız?",
        "answer": "\n<p>Mülteci Hakları Merkezi, destek sağladığı kişilerin bilgi ve belgelerin gizliliğini korumakta ve kendilerinin rızası olmaksızın bu bilgi ya da belgeleri hiçbir şekilde üçüncü kişi ve kurumlarla paylaşmamaktadır.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=31"
    },
    {
        "section": "İdari Gözetim Altındaki Kişiler için Haklar ve Prosedürler",
        "question": "Mülteci Hakları Merkezi’ne nasıl ulaşabilirim?",
        "answer": "\n<p>Türkiye’nin neresinde olursanız olun, hak ve yükümlülükleriniz konusun-da her türlü sorunuz ve Türkiye sığınma prosedüründe karşılaştığınız sorunlarla ilgili ücretsiz hizmetlerimizden faydalanmak için hafta içi her gün 10.00-17.00 saatleri arasında bize ulaşabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/idari-gozetim-altindaki-kisiler-icin-haklar-ve-prosedurler-2/?section=questions&question=32"
    },
    {
        "section": "Refakatsiz Çocuklar için Haklar ve Prosedürler",
        "question": "18 yaşından küçüğüm ve Türkiye’de tek başımayım. Yabancı uyruklu bir çocuk olarak haklarım nelerdir?",
        "answer": "\n<p>Türkiye’de 18 yaşından küçük olan herkes çocuk sayılır. Bunun anlamı, 18 yaşından küçük herkesin, Türkiye’de “çocuklara” tanınan hak ve hizmetlerden faydalanabileceğidir. Bu bilgilendirme içeriği boyunca “çocuk” ya da “küçük” ile daima 18 yaşın altındaki kişiler kastedilecektir.</p>\n<p>Eğer bir çocuk, yanında annesi, babası ya da kendisinin bakımını üstlenen yetişkin bir akrabası olmadan Türkiye’ye gelmişse ya da Türkiye’ye geldikten sonra onlardan ayrı düştüyse bu çocuğa “refakatsiz çocuk” denir. Uyruğu, dili, dini, cinsiyeti veya herhangi bir başka özelliği fark etmeksizin Türkiye’deki bütün çocuklar, çocuklara sunulan hak ve hizmetlerden eşit olarak faydalanabilir.</p>\n<p>Türkiye’de çocukların korunmasından sorumlu resmi kurum Aile ve Sosyal Hizmetler Bakanlığı’dır. Türkiye’de refakatsiz olduğu anlaşılan çocuklar, Aile ve Sosyal Hizmetler Bakanlığı’na bağlı ve yaş ve cinsiyetlerine uygun olan kuruluşlarda barınırlar. Çocuklar, 18. yaşlarına basana kadar bu kuruluşlarda kalabilirler. Kuruluşlarda kalan çocukların beslenme, sağlık, eğitim ve kıyafet gibi temel ihtiyaçları ücretsiz olarak karşılanır.  Bu kuruluşların resmi adı Çocuk Destek Merkezi’dir (ÇODEM); ancak “kurum”, “kuruluş” ve  “yurt” gibi isimlendirmeler de kullanılmaktadır.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=0"
    },
    {
        "section": "Refakatsiz Çocuklar için Haklar ve Prosedürler",
        "question": "Refakatsiz bir çocuk olarak Türkiye’de bana sağlanacak korumaya nasıl erişebilirim?",
        "answer": "\n<p>Bir çocuğun refakatsiz çocuk olarak koruma altına alınabilmesi için öncelikle yaşının ve refakatsiz durumda olduğunun resmi makamlarca tespit edilmesi gerekir.</p>\n<p>Refakatsiz çocukların tespit işlemi, refakatsiz çocukla karşılaşan herhangi bir kamu çalışanının ya da sivil toplum kuruluşu görevlisinin bildirimi üzerine çocuklarla çalışma konusunda tecrübeli polis memurları aracılığıyla gerçekleştirilir. Polis memurları yaş tespitiyle ilgili olarak çocuğun beraberinde getirdiği pasaport, kimlik, doğum belgesi gibi belgeleri inceleyerek yaş konusunda bir tespitte bulunabilir. Çocuğun refakatsiz olmasıyla ilgili olarak ise, çocuk polisi çocuğa ailesinin nerede olduğu, onlardan ne zaman ve nasıl ayrı düştüğü hakkında birtakım sorular sorar ve bunları kayda geçirir. Çocuğun refakatsiz çocuk olduğu konusunda herhangi bir şüphe yoksa polis memurları çocuğun koruma altına alınmasıyla ilgili resmi işlemleri gerçekleştirir ve bulaşıcı hastalık testigibi birtakım sağlık kontrolleri için hastaneye eşlik eder. Bu işlemlerin sonucunda çocuk yaşına ve cinsiyetine uygun bir kuruluşta kalmaya başlar.</p>\n<p>Eğer çocuğun beraberinde yaşını gösterir herhangi bir belge yoksa ya da fiziksel görünüşü itibariyle yaşının daha büyük olduğuna dair bir şüphe uyanıyorsa ya da herhangi bir sebeple Türkiye’de daha önce daha büyük yaşta olduğuna dair bir kayıt oluştuysa çocuk polisi bir yaş tespiti yapılmasını isteyebilir. Bu yaş tespitinde, çocuk polisi çocuğu yaş tespiti amacıyla bir devlet hastanesine götürür. Refakatsiz çocuklarla ilgili tespit işlemleri, hastane süreçleri dahil, ücretsizdir ve çocuğun herhangi bir ücret ödemesi gerekmez.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=1"
    },
    {
        "section": "Refakatsiz Çocuklar için Haklar ve Prosedürler",
        "question": "Yanımda gerçek yaşımı gösteren herhangi bir kimlik belgem yok. Bu durumda yaşımı ve çocuk olduğumu nasıl kanıtlayabileceğim?",
        "answer": "\n<p>Refakatsiz çocukların beraberlerinde getirdikleri her türlü kimlik belgesi, doğum belgesi, pasaport, geçmiş eğitim yıllarına ait karneleri ya da yaşlarını gösterir herhangi bir resmî belge yaş tespiti için kilit öneme sahiptir. Çocuk bu belgelerle Türkiye’ye gelmediyse bile bu belgelerin aslının ya da fotoğrafının daha sonra menşe ülkedeki aile üyeleri aracılığıyla temin edilmesi tespit işlemleri için yardımcı olabilir.</p>\n<p>Yaşını gösterir herhangi bir kimlik belgesi olmayan veya fiziksel görünüşü itibariyle 18 yaşından büyük olduğu yönünde şüphe duyulan çocuklar için yaş tespit işlemleri gerçekleştirilir.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=2"
    },
    {
        "section": "Refakatsiz Çocuklar için Haklar ve Prosedürler",
        "question": "Yaş tespiti nedir? Nasıl yapılır?",
        "answer": "\n<p>Yaş tespiti, kişilerin yaşının pasaport veya kimlik belgesi gibi resmî belgeler yoluyla belirlenemediği durumlarda ya da kişilerin iddia ettikleri yaşta olmadıklarına dair şüphe bulunduğu durumlarda gerçekleştirilen bir tıbbi değerlendirmedir. Bu değerlendirme uzman bir doktor ya da doktor heyeti tarafından bir hastanede gerçekleştirilir.</p>\n<p>İnsan bedeni, özellikle kemik ve diş gelişimi ve ergenlik döneminde vücutta meydana gelen birtakım değişiklikler yaş tespiti yapan doktorlara kişinin biyolojik yaşıyla ilgili fikir verir. Türkiye’de refakatsiz çocukların tespit sürecinde kullanılan en yaygın yaş tespit yöntemi bir devlet hastanesinde gerçekleştirilen, el bileği röntgeninin çekilmesi yoluyla kemik gelişiminin değerlendirilmesi yöntemidir. Yaş tespit süreçlerinde gerçekleşen muayene ve testler çocuğa herhangi bir fiziksel ya da psikolojik zarar vermeyecek şekilde gerçekleştirilir. Muayeneyi ve değerlendirmeyi yapacak doktorun yaş testinin amacı ve yöntemi konusunda çocuğu bilgilendirmesi gerekir.</p>\n<p>Yaş testinde çocuğa bir çocuk polisi ve ihtiyaç varsa bir tercüman eşlik eder. Çocuğun yaş testiyle ilgili herhangi bir ödeme yapması gerekmez.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=3"
    },
    {
        "section": "Refakatsiz Çocuklar için Haklar ve Prosedürler",
        "question": "Yaş tespiti sonucu yaşım olduğundan daha büyük tespit edildi. Bu durumda yapabileceğim bir şey var mı?",
        "answer": "\n<p>Yaş tespiti çok kolay bir tespit değildir ve bu sebeple zaman zaman hatalı değerlendirmeler yapılabilir. İnsan bedeninin gelişimi farklı ülkelerdeki iklime, beslenme alışkanlıklarına ve kalıtsal özelliklere göre farklı hızlarda gerçekleşebilir. Yaş tespit değerlendirmesinde bütün bu farkların da dikkate alınması gerekir ve bu konuda hala daha çok araştırma yapılmasına ihtiyaç vardır. Bu sebeplerden, yaş tespit değerlendirmesi her zaman net bir sonuç vermez, örneğin kişinin yaşını 16 yaş 5 aylık gibi değil de 15-17 yaş aralığında olarak tahmin edebilir. Bu durumda da yine kişinin yaşı farklı bir şekilde kayda geçirilebilir.</p>\n<p>Yaş tespitine itiraz edilebilir. Bunun için ilk değerlendirmeyi yapan hastaneye veya başka bir hastaneye başvurulabilir ya da yaş tespitinde uzmanlaşmış adli tıp birimlerinde yaş tespiti yaptırılabilir. Adli tıp birimlerince yapılan yaş tespitinde yalnızca el bileği kemiği gelişimi değil, bedenin tamamı değerlendirmeye alınır. Bu sebeple ilk yaş tespitine yapılacak itirazda daha kapsamlı bir uzman raporu almak faydalı olur. Bu alternatif raporların daha sonra tespitin gerçekleştiği ilin İl Göç İdaresi Müdürlüğü’ne ya da doğrudan mahkemeye sunulması gerekir. Bu süreçte bir avukattan ya da bir sivil toplum kuruluşundan destek almanız çok önemlidir. Mülteci Hakları Merkezi de yaş tespiti itirazı konusunda size ilave bilgilendirme desteği sağlayabilir ve bu itirazı gerçekleştirmenize yardımcı olabilir.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=4"
    },
    {
        "section": "Refakatsiz Çocuklar için Haklar ve Prosedürler",
        "question": "Bana Türkiye’de koruma sağlayan hangi kurum? Herhangi bir aşamada ücret ödemem gerekecek mi?",
        "answer": "\n<p>Türkiye’ye gelen refakatsiz çocuklara koruma sağlayan aslen Türkiye Devleti’dir. Türkiye’de 18 yaşın altındaki kişilerin bakımı ve korunması konusunda görevli devlet kurumu Aile ve Sosyal Hizmetler Bakanlığı’dır. Refakatsiz çocuklara sağlanan barınma hakkı başta olmak üzere diğer temel ihtiyaçlara erişim Aile ve Sosyal Hizmetler Bakanlığı’na bağlı kuruluşlarda görevli kişiler tarafından gerçekleştirilir.Refakatsiz çocuklara tespit süreçlerinde ve koruma altına alınıp bir kurumda kaldıkları süre boyunca sağlanan temel hak ve hizmetler tamamen ücretsizdir.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=5"
    },
    {
        "section": "Refakatsiz Çocuklar için Haklar ve Prosedürler",
        "question": "Koruma altına alındığım kurum nasıl bir yer olacak? Benimle ilgilenecek kişiler olacak mı?",
        "answer": "\n<p>Kurum bakımına alınan refakatsiz çocuklar Aile ve Sosyal Hizmetler Bakanlığı’na bağlı kuruluşlarda kalırlar. 0-7 yaş grubundaki kız ve erkek bebekler ve çocuklar bir arada kalabilirler. Ancak 8-17 yaş aralığındaki çocuklar yaşlarına ve cinsiyetlerine göre ayrılmış kuruluşlarda kalırlar. 8-12 yaş grubu kız veerkek çocukları için ayrı merkezler vardır. Aynı şekilde 13-17 yaş grubundaki kız ve erkek çocukları için de ayrı merkezler vardır.</p>\n<p>Refakatsiz çocukların daha sık tespit edildiği İstanbul gibi büyük şehirlerde tespit edilen çocuklar, uzun süre kalacakları kuruluş belirlenene kadar birkaç hafta geçici olarak bir kurumda kalabilirler. Refakatsiz çocuklar genellikle yalnızca refakatsiz yabancı uyruklu çocuklar için tahsis edilmiş kuruluşlara yönlendirilirler, ancak bazen özel durumları gereği Türkiye vatandaşı olan ve koruma ihtiyacı olan çocuklarla aynı kurumlarda kalmaları da söz konusu olabilir.</p>\n<p>Her kuruluşun belli bir kapasitesi vardır, örneğin bir kurumda genelde ortalama 20 ila 40 çocuk kalabilir. Kuruluşların fiziksel imkanları değişiklik gösterebilir.</p>\n<p>Kurum bakımında olan her refakatsiz çocuğun kendisinden sorumlu bir “danışmanı” vardır. Bu danışman kurumda görevli psikolog ya da öğretmen olabilir. Kurumda kalan çocuğun, ihtiyaçlarını, varsa kurumda yaşadığı zorlukları ve endişelerini öncelikle bu danışmanıyla paylaşması beklenmektedir. Kurum bakımına alındığınızda danışmanınızın kim olduğu size haber verilir ve çoğu zaman kurumla ilgili ilk bilgilendirmeyi de size danışmanınız yapacaktır. Danışmanınız dışında kurumda görevli diğer kişilerden de destek alabilirsiniz.</p>\n<p>Refakatsiz çocukların kaldığı kuruluşlar; yaşlarına ve cinsiyetlerine uygun olarak belirlenen, temel ihtiyaçlarının karşılandığı ve korunma ihtiyaçları devam ettiği müddetçe fiziksel ve psikolojik gelişimlerinin desteklenmesine uygun olarak tasarlanmış merkezlerdir. Bu merkezler kısıtlama ya da cezalandırma amacıyla değil, tam tersine koruma ve destekleme amacıyla hayata geçirilmiş merkezlerdir.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=6"
    },
    {
        "section": "Refakatsiz Çocuklar için Haklar ve Prosedürler",
        "question": "Refakatsiz bir çocuğum ancak kurum bakımında kalmak istemiyorum. Kendi başıma yaşayabilir miyim?",
        "answer": "\n<p>Bir çocuğun refakatsiz çocuk olduğu yani yaşının on sekizden küçük olduğu ve beraberinde herhangi bir aile üyesi olmadığı resmi makamlar tarafından anlaşıldığında bu çocuğun koruma altına alınması zorunludur. Çocuk buna istinaden yukarıda da bahsedildiği gibi bir kurumda bakım altına alınabilir ve kurumda kalması gerekebilir. Alternatif olarak, çocuğun Türkiye’de bulunan bir akrabası yanında ya da bir koruyucu ailenin yanında kalması uygun görülebilir. Her iki seçenekte de resmî kurumların çocuk için en faydalı seçeneğin ne olacağına karar vermesi gerekir. Refakatsiz olarak tespit edilmiş bir çocuğun Türkiye’deki bir aile üyesinin ya da akrabasının yanında kalmaya başlaması yönünde bir talep varsa Aile ve Sosyal Hizmetler Bakanlığı bu talebi inceler, gerekli gördüğü durumlarda ilgili aile üyesinin veya akrabanın yaşam koşullarına, çocuğun bakımını üstlenip üstlenemeyeceğine dair bir inceleme yapar ve ancak uygun görürse çocuğun kuruluştan ayrılıp ailesi ya da akrabası yanında yaşamasına müsaade eder. Ancak refakatsiz olarak tespit edilmiş bir çocuğun tek başına yaşaması mümkün değildir. Koruma altına alınan çocuklar kurum bakımında ya da varsa, Türkiye’deki bir aile üyelerinin ya da bir koruyucu ailenin yanında kalabilirler.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=7"
    },
    {
        "section": "Refakatsiz Çocuklar için Haklar ve Prosedürler",
        "question": "18 yaşından küçük kardeşlerim var. Aynı kurumda mı kalacağız yoksa ayrı kurumlara mı yerleştirileceğiz?",
        "answer": "\n<p>18 yaşın altında refakatsiz durumdaki kardeşler söz konusu olduğunda, Aile ve Sosyal Hizmetler Bakanlığı yetkilileri bütün kardeşlerin yaş ve cinsiyetlerini gözeterek bir değerlendirme yapar. Refakatsiz çocuk kardeşlerin bir arada kalması Bakanlığın da tercih ettiği bir durumdur.</p>\n<p>Yukarıda bahsedildiği gibi 0-7 arası kız ve oğlan bebek ve çocuklar bir arada kalabiliyorken; 8-12 ve 13-17 yaş gruplarında kız çocuklar ve erkek çocuklar yaşlarına ve cinsiyetlerine uygun ayrı merkezlerde kalırlar. Çocukların yaşı, cinsiyeti ve kalınan kurumun kapasitesi izin veriyorsa kardeşlerin bir arada kalması sağlanır. Kardeşlerin bir arada kalmaları mümkün değilse, bu durumda en azından birbirine yakın kurumlarda ya da aynı şehirdeki kurumlarda kalmaları ve bu sayede kardeşlerin birbirleriyle görüşebilmeleri sağlanır.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=8"
    },
    {
        "section": "Refakatsiz Çocuklar için Haklar ve Prosedürler",
        "question": "Kurum bakımına alındım. Ne kadar süreyle bu kurumda kalabilirim?",
        "answer": "\n<p>Refakatsiz çocuklar Aile ve Sosyal Hizmetler Bakanlığı’na bağlı kurumlarda 18 yaşlarını doldurana kadar kalabilirler. 18. yaş günlerini takiben kurumdan çıkış işlemleri gerçekleştirilir. Türkiye’de 18 yaşını dolduran herkes yetişkin sayılır.Yetişkin sığınmacı ve göçmenlerin konaklama ihtiyaçlarını kendilerinin karşılaması yani kendi imkanlarıyla ev tutup geçimlerini sağlamaları beklenir.</p>\n<p>İstisnai olarak, 18 yaşını doldursalar dahi eğitimine devam eden veya herhangi bir özel durumu olan gençlerin kısa ya da daha uzun süreli olarak kurumda kalmaları mümkün olabilir. Özel durumla kastedilen, örneğin aile birleşimi amacıyla birkaç hafta gibi kısa bir süre içinde Türkiye’den yasal çıkış yapacak gençlerin durumu ya da bir sağlık sorunu olup iyileşme sürecinde olduğu için hemen yurttan çıkıp bir düzen kuramayacak ve bu sebeple bir süre daha kurumda kalma ihtiyacı olan gençlerin durumu gibi istisnai hallerdir. Bu istisnai hallerde de öncelikle kurum kapasitesinin müsait olup olmaması ve koruma kararının mahkeme tarafından uzatılıp uzatılmaması belirleyicidir.  </p>\n<p>Kuruluşlarda kalan refakatsiz çocukların çoğu 18 yaş sonrası süreçle ilgili, özellikle de nerede yaşayacakları, geçimlerini nasıl sağlayacakları ve takip etmeleri gereken prosedürlerle ilgili birtakım kaygılar yaşamaktadır. Geleceğe yönelik bu kaygılar çok yaygın ve aslında beklenen kaygılardır. Bu türden kaygılarınız varsa öncelikle kaldığınız kurumdaki öğretmenlerinizle ve görevlilerle görüşebilirsiniz. Aynı şekilde, Mülteci Hakları Merkezi’nin refakatsiz çocuk ve gençlere destek verdiği <a href=\"tel:+905495105206\">0549 510 52 06</a> numaralı hattan ücretsiz destek isteyebilirsiniz.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=9"
    },
    {
        "section": "Refakatsiz Çocuklar için Haklar ve Prosedürler",
        "question": "Kurumda kalırken refakatsiz çocuk olarak hangi hak ve hizmetlerden faydalanabileceğim?",
        "answer": "\n<p>Kurum bakımında kaldıkları müddetçe refakatsiz çocuklar bütün hak ve hizmetlerden ücretsiz olarak faydalanabilirler.</p>\n<p>Refakatsiz çocuklar öncelikle barınma hakkına erişim sağlarlar. Aile ve Sosyal Hizmetler Bakanlığı’na bağlı bir kuruluşta 18. yaşlarını doldurana kadar barınabilirler. Bu kuruluşların fiziksel imkanları değişebilmektedir. Bazı kuruluşlarda çocuklar odalarını diğer çocuklarla paylaşmalıdır, bazılarındaysa kendilerine özel odalarda kalabilirler. Bu kuruluşlarda çocukların günlük beslenme ve kılık kıyafet ihtiyaçları karşılanır. Ek olarak, bu kuruluşlarda çoğunlukla sürekli bir sağlık personeli de bulunur ve çocukların sağlık sorunları yakından takip edilir. İhtiyaç duyulan durumlarda da çocuklarhastane ve benzeri sağlık kuruluşlarına götürülebilir.</p>\n<p>Kurum bakımında kalan çocukların eğitimlerine devam etmeleri de mümkündür. Buna göre kurumdaki danışmanlarının yönlendirmesiyle yaşlarına ve önceki eğitim durumlarına uygun olarak uzaktan ya da örgün eğitime devam edebilirler. Kurumda kalan çocuklara ayrıca cüzi bir miktar cep harçlığı da sağlanmaktadır. Bu harçlık, çocuğun kişisel birtakım ihtiyaçlarını gidermesi için kendisine verilen haftalık ya da aylık meblağdır. Ayrıca kurumlarda çocuklar için dil kursları, sportif faaliyetler, piknik ve benzeri sosyal faaliyetler de gerçekleştirilebilmektedir.</p>\n<p>Refakatsiz çocukların başka bazı hakları da vardır. Refakatsiz çocuklar, eğer ülkelerine döndükleri takdirde can güvenlikleri olmayacağını düşünüyorlarsa ve bu yüzden kendi ülkelerine dönmek istemiyorlarsa Türkiye’de sığınma başvurusu yapabilirler. Türkiye kanunlarına göre çocuk ya da yetişkin hiç kimse savaş sebebiyle ya da başka sebeple can güvenliği olmayan bir yere zorla geri gönderilemez. Sığınma hakkıyla ilgili daha fazla bilgi almak için lütfen aşağıdaki bilgileri inceleyiniz. </p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=10"
    },
    {
        "section": "Refakatsiz Çocuklar için Haklar ve Prosedürler",
        "question": "Kurumda kalırken uymam gereken kurallar var mı?",
        "answer": "\n<p>Refakatsiz çocukların kaldığı kurumlarda yaklaşık 20 ila 40 çocuk ve genç bir arada kalmaktadır. Kurumlarda da bu sayıda kişinin birlikte sağlıklı, güvenli ve huzurlu bir şekilde yaşamasını mümkün kılmayı amaçlayan birtakım kurallar vardır. Bu kurallar kurumdan kuruma değişmektedir. Kuruma giriş-çıkış saatleri, ortak alanların kullanımı, yemek saatleri ve temizlik gibi farklı konularda uyulması gereken kurallar olabilir. Kuruma girişte genellikle bu kurallarla ilgili bir bilgilendirme yapılmaktadır. Yine de çeşitli konularda kuralların ne olduğuna dair bilgi almak için kaldığınız kurumdaki sorumlu öğretmenlerinizden ya da sizinle birlikte kalan arkadaşlarınızdan bilgi alabilirsiniz.</p>\n<p>Tekrar etmek gerekir ki refakatsiz çocukların kaldığı kurumlar çocukların cezalandırılması ya da hareketlerinin kısıtlanması amacıyla tutuldukları yerler değildir. Aksine çocukların zarar görmeden, güvenle kalabilecekleri ve barınma, sağlık ve eğitim gibi temel ihtiyaçlarına erişebilecekleri mekanlardır. Kurum kuralları da birlikte yaşamayı mümkün kılmak ve herkesin güvenliğini sağlamak için koyulan kurallardır.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=11"
    },
    {
        "section": "Refakatsiz Çocuklar için Haklar ve Prosedürler",
        "question": "Kurumda kalırken çalışabilir miyim?",
        "answer": "\n<p>Refakatsiz çocukların bir işyerinde çalışıp para kazanması hem yabancı uyruklu olmadukları için hem de 18 yaşın altında olmaları itibariyle bazı kurallara tabidir.</p>\n<p>Öncelikle, Türkiye kanunlarına göre bazı istisnalar hariç 15 yaşını doldurmamış çocukların çalışması yasaktır. Ayrıca kural olarak Türkiye’deki bütün yabancıların çalışmak için öncelikle çalışma izni almaları gerekmektedir. Çalışma izni olmadan çalışmak oldukça riskli bir durumdur çünkü kişiler çalışma hayatında karşılaştıkları sorunların çözümünde polise ya da ilgili resmi mercilere başvurmakta sorun yaşayabilirler. Ayrıca çalışma izni olmadan çalışanlara para cezası dahil çeşitli yaptırımlar getirilebilir.</p>\n<p>Çalışma iznine işveren başvurmalıdır. Çalışma izni, işverenin Çalışma ve Sosyal Güvenlik Bakanlığı’na birtakım bilgi ve belgeleri sunması üzerine Bakanlık’ın incelemesi sonucunda karara bağlanır. Kurum bakımında olan çocukların çalışma isteklerini öncelikle kurumdaki danışmanlarıyla görüşmeleri gerekmektedir çünkü ancak kaldıkları kurum yetkililerince müsaade edilirse potansiyel işverenin çalışma izni başvurusunda bulunması mümkündür. Türkiye’de yasal çalışma usulleriyle ilgili bilgi almak için sitedeki <a href=\"https://multecihaklari.info/tr/services/isgucu-piyasasina-erisim-2/\">İşgücü Piyasasına Erişim başlığı</a>nı inceleyebilirsiniz.</p>\n<p>Türkiye’de kurum bakımında kalan çocukların çalışma izni edinip bir işte çalışması çok yaygın bir durum değildir. Çalışma izni almanın zorlukları bir yana refakatsiz çocukların eğitimlerine devam etmeleri, mesleki ya da akademik eğitimlerini tamamladıktan sonra iş hayatına girmeleri teşvik edilmektedir. Eğitim hakkına erişimle ilgili sorularınız için bu içerikteki soruları ve ilaveten sitenin <a href=\"https://multecihaklari.info/tr/services/education-tr/\">Eğitim başlığı altındaki içeriği</a> inceleyebilirsiniz.</p>\n<p>Ancak örneğin çocuğun eğitim aldığı kurum bir Mesleki ve Teknik Öğretim Lisesi ise ve bu nedenle bir staj yapması gerekli ise okulu ve danışmanı aracılığıyla gerekli izinler alınarak çocuk derslerinin bir parçası olarak derslerine engel olmayacak şekilde çalışabilir.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=12"
    },
    {
        "section": "Refakatsiz Çocuklar için Haklar ve Prosedürler",
        "question": "Kurumda kalıyordum ancak kurumdan izinsiz bir şekilde ayrıldım. Geri dönebilir miyim?",
        "answer": "\n<p>Kurum bakımında kalan refakatsiz çocukların kurumdan izinsiz ayrıldıkları hallerde geri dönmeleri mümkündür. Bunun için en yakın çocuk polisine başvurmak ya da doğrudan terk edilen kuruma ulaşmak gerekir. Çocuğun statüsünde herhangi bir değişiklik olmadıysa, yani halen refakatsizse ve 18 yaşın altındaysa, gerekli sağlık kontrolleri gerçekleştikten sonra kuruma tekrar yerleşmesi sağlanır.</p>\n<p>Kurum bakımında kalan çocukların kurumdan izinsiz ayrılmaları riskli bir durumdur. Kurum dışında çocuk birtakım kötü niyetli kişilerle karşılaşabilir, zor koşullarda yaşamak zorunda kalabilir. Aynı şekilde, kurum bakımından izinsiz ayrılan çocuklar eğitim, sağlık, barınma, gıda, harçlık vb. haklardan tam anlamıyla yararlanamazlar. Bu sebeplerle kurumdan izinsiz ayrılmak tehlikeli ve zorlayıcı olabilir. Kuruma geri dönmekle ilgili destek almak isterseniz Mülteci Hakları Merkezi’nin <a href=\"tel:+905495105206\">0549 510 52 06</a> numaralı hattına ulaşabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=13"
    },
    {
        "section": "Refakatsiz Çocuklar için Haklar ve Prosedürler",
        "question": "Başka ülkelerde yaşayan aile üyelerimle bir araya gelmek üzere aile birleşimi başvurusu yapmak istiyorum. Bunun için ne yapmam gerekiyor?",
        "answer": "\n<p>Farklı ülkelerdeki aile üyelerinin bir araya gelmelerine aile birleşimi denir. Aile birleşimi için aslen aile üyeleri hangi ülkede bir araya geleceklerse o ülke yetkililerinin buna izin vermesi, o ülke dışında bulunan aile üyelerine seyahat için vize sağlaması gerekmektedir. Hangi aile üyelerinin bir araya gelmesine izin verildiği, başvuru için ne gerektiği gibi hususlar ülkeden ülkeye değişmektedir.</p>\n<p>Bununla birlikte genellikle refakatsiz çocukların ebeveynleriyle ve eşlerin birbirleriyle bir araya gelmelerine izin verilmektedir. Bazı ülkelerde refakatsiz çocukların kendileri gibi refakatsiz çocuk olan kardeşleriyle ya da yetişkin kardeşleriyle ya da birinci dereceden yakın akrabaları (amca, dayı, hala, teyze, büyükanne ve büyükbaba) ile bir araya gelmeleri mümkün olabilir. Burada yakınlık derecesi kadar varış ülkesindeki aile üyesinin statüsü, gelir durumu gibi şartlar da göz önüne alınır.</p>\n<p>Aile birleşim süreçleriyle ilgili en sağlıklı bilgi varış ülkesinin konsolosluklarından ya da bu alanda hizmet veren sivil toplum kuruluşlarından ya da avukatlardan alınabilir. Aile birleşimi süreçleriyle ilgili bilgi ve destek almak için Mülteci Hakları Merkezi’nin <a href=\"tel:+905495105206\">0549 510 52 06</a> numaralı hattına ulaşabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=14"
    },
    {
        "section": "Refakatsiz Çocuklar için Haklar ve Prosedürler",
        "question": "Kurumda kalırken eğitimime devam edebilir miyim?",
        "answer": "\n<p>Türkiye’de eğitim temel bir haktır ve eğitimine devam etmek isteyen herkes her yaşta eğitime devam edebilir. Kurum bakımında kalan çocuklar da eğitimlerine devam edebilirler. Eğitiminize devam etmek istiyorsanız bunu muhakkak kaldığınız kurumdaki danışmanınıza söylemelisiniz.</p>\n<p>Türkiye’de okula devam etmenin iki yolu vardır: birincisi örgün eğitim denilen, okulda diğer öğrencilerle birlikte derslerin takip edilmesi yöntemidir; ikincisi ise açıktan eğitim denilen çocuğun internetten birtakım ders kayıtlarını izlemesi, çalışması ve sonra belirlenen sınav tarihlerinde sınavlara girerek sınıfını geçmesine dayanan yöntemdir.</p>\n<p>6-14 yaş aralığındaki çocukların zorunlu ilk okul ve orta okul eğitimini örgün bir biçimde, yani okulda almaları gerekmektedir. 14 yaşından büyükler ilk okul ve orta okul eğitimini ancak uzaktan alabilirler. İlk okul ve orta okulu tamamlamış 14-18 yaş arasındaki gençler örgün ya da uzaktan bir şekilde lise eğitimine devam edebilirler.</p>\n<p>Türkiye’de eğitime devam etmek isteyen çocuklar için ilk konu hangi sınıftan eğitimlerine devam edeceklerini tespit etmektir. Daha önce okula gitmişlerse önceki öğrenimlerini belgelemeleri, özellikle en son hangi sınıfı tamamladılarsa buna ait karnelerini kaldıkları kurum yetkilileriyle paylaşmaları kolaylık sağlayacaktır. Önceki eğitim durumunu belgeleyemeyen çocuklar için Milli Eğitim Bakanlığı tarafından seviye tespit değerlendirmesi yapılır ve sınıf belirlemesi buna göre yapılır.</p>\n<p>Türkiye’de eğitim dili Türkçedir. Henüz Türkçe konusunda kendini yeterli hissetmeyen çocuklar öncelikle dil eğitimine odaklanan ve adına “uyum sınıfı” denilen sınıfa yönlendirilebilirler. Bir ya da iki sömestr sonunda kendi sınıflarından eğitimlerine devam edebilirler.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=15"
    },
    {
        "section": "Refakatsiz Çocuklar için Haklar ve Prosedürler",
        "question": "Türkiye’de üniversiteye gidebilir miyim?",
        "answer": "\n<p>Türkiye’de üniversiteye gidebilmenin ön koşulu lise mezunu olmaktır. Liseyi tamamlar ve üniversiteye giriş koşullarını karşılarsanız Türkiye’de üniversite eğitimi alabilirsiniz. Üniversiteye giriş koşulları arasında en önemlilerinden biri, yabancı öğrenci sınavında (YÖS) okumak istediğiniz üniversitenin istediği başarıyı göstermektir. </p>\n<p>Türkiye’de üniversite eğitimi konusunda daha fazla bilgi almak için bu platformun <a href=\"https://multecihaklari.info/tr/services/education-tr/\">Eğitim kısmında</a> yer alan bilgileri inceleyebilirsiniz.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=16"
    },
    {
        "section": "Refakatsiz Çocuklar için Haklar ve Prosedürler",
        "question": "Ülkeme geri dönmeye korkuyorum. Türkiye’de sığınma başvurusu yapabilir miyim?",
        "answer": "\n<p>Ülkesine savaş ya da başka sebeplerle zarar göreceğinden korktuğu için geri dönemeyecek olan kişiler ülkelerine geri dönmek istemediklerini Türkiye’deki resmi makamlara iletebilirler. Buna sığınma başvurusu yapmak adı verilir. Sığınma talebi kişinin bulunduğu ildeki İl Göç İdaresi Müdürlüğü’ne yapılır.</p>\n<p> </p>\n<p>Türkiye Devleti Suriye’de son on yıldır devam eden savaş ortamı sebebiyle Suriye’den Türkiye’ye gelen kişilere “geçici koruma” olarak isimlendiren bir statü vermektedir. Bu sebeple Suriye’den gelen kişilerin sığınma başvurusu yapmalarına geçici koruma başvurusu yapmak denir. Geçici koruma başvurusunda bulunacak refakatsiz çocukların kayıt esnasında eğer yanlarındaysa Suriye’den getirdikleri kimlik belgelerini sunmaları faydalı olacaktır.</p>\n<p> </p>\n<p>Suriye dışındaki ülkelerden Türkiye’ye gelen kişilerin yaptıkları sığınma başvurusuna ise uluslararası koruma başvurusu denir. Uluslararası koruma başvurusunda kişilerden ülkelerine neden geri dönemeyeceklerini detaylı bir biçimde anlatmaları istenir. Uluslararası koruma başvurusunda bulunacak refakatsiz çocukların da kayıt esnasında ülkelerinden getirdikleri kimlik belgelerini ve ülkelerine geri dönmekten korkmalarına sebep olan durumlarla ilgili varsa belgelerini İl Göç İdaresi Müdürlüğü yetkilileriyle paylaşmaları faydalı olacaktır.</p>\n<p> </p>\n<p>Geçici koruma veya uluslararası koruma kaydıyla ilgili ya da takip eden süreçlerle ilgili ücretsiz bilgi ve destek almak isterseniz Mülteci Hakları Merkezi’ne <a href=\"tel:+905495105206\">0549 510 52 06</a> numaralı hattan ulaşabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=17"
    },
    {
        "section": "Refakatsiz Çocuklar için Haklar ve Prosedürler",
        "question": "Türkiye’de sığınma başvurusu yapan kişilere sağlanan haklar nelerdir?",
        "answer": "\n<p>Türkiye’de sığınma başvurusu yapmak, aslında yukarıda bahsedildiği gibi Suriyeli uyruklu kişilerin geçici koruma başvurusu yapması, diğer uyruklardan kişilerin ise uluslararası koruma başvurusu yapması anlamına gelmektedir.</p>\n<p>Türkiye’de geçici koruma ya da uluslararası koruma başvurusu yapan kişiler başvuruları değerlendirilene ya da nihai olarak reddedilene kadar ülkelerine zorla geri gönderilmeme hakkına sahiptirler. Bu sebeple ülkelerine savaş ya da başka sebeplerle geri dönmekten korkan kişilerin uygun sığınma prosedürüne bir an önce erişmeleri çok önemlidir.</p>\n<p>Aynı şekilde, Türkiye’de geçici koruma ya da uluslararası koruma kaydı yaptıran kişiler kendilerine verilen geçici koruma kimlik belgesi ya da uluslararası koruma başvuru sahibi kimlik belgesi ile Türkiye’de yasal kalış imkânı elde ederler. Bu belgelerin geçerlilik süresi boyunca kişiler Türkiye’de yasal olarak kalmaya devam edebilirler.</p>\n<p>Bunun dışında, geçici koruma ve uluslararası koruma kişilere çeşitli haklara erişim imkânı sağlar:</p>\n<p>Geçici koruma kaydını tamamlamış Suriyeli mülteciler Türkiye’de eğitim ve sağlık gibi temel hak ve hizmetlerden ücretsiz olarak faydalanabilirler. Aynı şekilde sosyal yardımlardan da mevcut imkanlar ve öncelikler çerçevesinde faydalanmaları söz konusu olabilir.</p>\n<p>Uluslararası koruma başvurusu yapmış ya da statü almış diğer uyruklardan kişiler, eğer ödeme güçleri bulunmuyorsa uluslararası koruma başvurusu yaptıkları tarihten itibaren bir yıl süreyle sağlık hizmetlerinden ücretsiz olarak faydalanabilirler. Bu sürenin sonunda bazı istisnai durumdaki kişiler hariç sağlık giderlerini kişilerin kendilerinin karşılaması esastır. Aynı şekilde, kişiler eğitim hakkından da ücretsiz olarak faydalanabilirler. Ayrıca sosyal yardımlardan imkanlar ve öncelikler çerçevesinde faydalanmaları mümkün olabilir. Başvurularının değerlendirilmesi sonucunda şartlı mülteci ve ikincil koruma statüsü alan kişiler, statüleri uyarınca bazı ilave hak ve imkanlar elde edebilirler.</p>\n<p>Bu hakların çoğu ve hatta başka bazı haklar koruma altına alınan refakatsiz çocuklara zaten refakatsiz çocuk oldukları için sunulan haklardır. Bu sebeple, refakatsiz çocuklar henüz bir sığınma prosedürüne kayıt yaptırmamış olsalar dahi burada anılan ve anılmayan birçok haktan sırf çocuk oldukları için faydalanabilirler.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=18"
    },
    {
        "section": "Refakatsiz Çocuklar için Haklar ve Prosedürler",
        "question": "BMMYK bana sığınma başvurum konusunda yardımcı olabilir mi?",
        "answer": "\n<p>Birleşmiş Milletler Mülteci Yüksek Komiserliği 10 Eylül 2018 tarihinden itibaren Türkiye’de sığınma başvurusunda bulunan kişilerin kayıtlarını almayı durdurmuştur. Türkiye’de geçici koruma başvurusu yapacak Suriye vatandaşlarının ve uluslararası koruma başvurusu yapacak diğer uyruklardan kişilerin bulundukları ilin İl Göç İdaresi Müdürlüğü’ne müracaat etmeleri gerekmektedir.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=19"
    },
    {
        "section": "Refakatsiz Çocuklar için Haklar ve Prosedürler",
        "question": "Geçici koruma ya da uluslararası koruma başvurumu 18 yaşımı doldurup kurum bakımından ayrıldıktan sonra yaparsam ne olacak?",
        "answer": "\n<p>Geçici koruma ya da uluslararası koruma başvurusu kişi 18 yaşını doldurup kurum bakımından ayrıldıktan sonra da gerçekleşebilir. Hatta bazı durumlarda İl Göç İdaresi Müdürlüğü bir çocuğun ülkesine geri dönüş korkusunu ifade etmekte zorlanabileceğini göz önünde bulundurarak kayıt ve statü belirleme mülakatının 18 yaş sonrasında gerçekleştirilmesini isteyebilir.</p>\n<p>Ülkesine savaş ve zulüm görme korkusu sebebiyle geri dönemeyecek olan ve bu sebeple Türkiye’de geçici koruma ya da uluslararası korumaya başvuracak refakatsiz gençlerin bu başvuruyu gecikmeden, kurumdan çıkar çıkmaz yapmaları çok önemlidir çünkü bu prosedürlere başvurmak kişilerin Türkiye’deyasal olarak kalmasının tek yoludur. Kurumdan ayrıldıktan sonra bu prosedürlere kayıt yaptırana kadarki süre ne kadar uzarsa kişilerin Türkiye’de düzensiz durumda olmaktan ötürü karşılaşabilecekleri riskler de o kadar artar.</p>\n<p>Kurum bakımından ayrılmak üzere olan refakatsiz çocukların 18 yaş sonrası süreçlerle ilgili, özel olarak da kurum sonrası yaşam ve onları bekleyen hak ve yükümlülüklerle ilgili bilgi sahibi olmaları çok önemlidir. Kurum bakımı sonrası süreçlerle ilgili aşağıda daha fazla bilgi bulabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=20"
    },
    {
        "section": "Refakatsiz Çocuklar için Haklar ve Prosedürler",
        "question": "Yakında 18 yaşımı dolduracağım ve kaldığım kurumdan ayrılmam gerekecek. Kurumdan ayrıldıktan sonra beni neler bekliyor?",
        "answer": "\n<p>Kurum bakımında olan çocukların 18. yaş günleri, bir diğer deyişle kurumdan ayrılma vakitleri yaklaşırken kurum sonrası yaşamlarına hazırlık yapmaları önemlidir. Kurum sonrası süreçlerle ilgili olarak öncelikle kurumdaki danışmanınızdan bilgi alabilirsiniz. Mülteci Hakları Merkezi’nin <a href=\"tel:+905495105206\">0549 510 52 06</a> numaralı hattından da bilgi ve destek alabilirsiniz.</p>\n<p>Kurum sonrası süreçte gençleri ilgilendiren en acil ve önemli hususlardan biri barınma konusudur. Türkiye’de yetişkin sığınmacı ve göçmenlerin barınma ihtiyaçlarını kendilerinin karşılaması beklenmektedir. Kurumdan ayrılacak gençlerin halihazırda geçici koruma ya da uluslararası koruma kaydı yaptırdıkları ya da yaptırabilecekleri bir şehirde ev tutmaları gerekmektedir. Henüz geçici koruma ya da uluslararası koruma kaydı yaptırmamış gençler kurum bakımından ayrılmadan önce kurumdaki danışman hocalarından ve bulundukları ilin İl Göç İdaresi Müdürlüğü’nden kayıt yaptırabilecekleri şehirler konusunda bilgi alabilirler. Yukarıda da belirtildiği gibi, kişinin geçici koruma ya da uluslararası koruma kaydını yaptırması Türkiye’deki kalışının yasal hale gelmesi ve kişinin eğitim ve sağlık başta olmak üzere haklara erişim sağlayabilmesinin ön koşuludur.</p>\n<p>Kurumdan ayrıldıktan sonra ev tutmak, eşya satın almak ve evin çeşitli masraflarını karşılamak oldukça maliyetli bir durumdur. Bu sebeple aynı kurumda birlikte kalmış gençler benzer zamanlarda kurumdan ayrılıyorlarsa birlikte ev tutup masrafları paylaşmayı tercih edebilirler. Kurum bakımından ayrılan gençlerden bilhassa eğitimine devam edenler için çeşitli kurumların sınırlı da olsa bazı nakit yardım imkanları olabilmektedir. Bu programlarla ilgili bilgi almak için Mülteci Hakları Merkezi ile iletişime geçebilirsiniz.</p>\n<p>Kurumdan ayrılan gençlerin gerek resmi makamlarla ilgili süreçlerde gerekse kendi hayatlarıyla ilgili konularda kendilerinin sorumluluk alması beklenmektedir. Buna göre, kurumdan ayrıldıktan sonra en kısa süre içinde Göç İdaresi kaydınızı yaptırmak, kayıtlı olduğunuz il sınırları içinde yaşamak, eğer düzenli bir bildirim yükümlülüğünüz varsa belirtilen aralıklarda belirtilen adreste bildirimde bulunmak dahil bütün yükümlülüklerinizi kendiniz takip etmelisiniz. Aynı şekilde, eğitim ve sağlık dahil haklara erişimle ilgili konularda da takipleri kendinizin yapması gerekecektir. Gerek kurum bakımı esnasında gerek kurumdan ayrıldıktan sonra Türkiye’de yabancıları ilgilendiren süreçlerle ilgili hukuki bilgi ve destek almak için Mülteci Hakları Merkezi’ne ulaşabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=21"
    },
    {
        "section": "Refakatsiz Çocuklar için Haklar ve Prosedürler",
        "question": "Mülteci Hakları Merkezi ne iş yapar? Mülteci Hakları Merkezi bana hangi konularda yardımcı olabilir?",
        "answer": "\n<p>Mülteci Hakları Merkezi (MHM), İstanbul merkezli bir sivil toplum kuruluşudur. MHM, devlet kurumlarından ve Birleşmiş Milletler kurumlarından bağımsızdır ve Türkiye’de bulunan her yaştan ve her uyruktan yabancıya Türkiye’deki koruma prosedürleriyle ilgili ücretsiz bilgi, danışmanlık ve destek sunar. Buna göre, MHM, Türkiye’deki yabancılara, geçici koruma ve uluslararası koruma prosedürleriyle ilgili, kayıt ve takip eden aşamalar ile sınır dışı, idari gözetim ve haklara erişim konularında bilgi, danışmanlık ve destek hizmetleri sunmaktadır.</p>\n<p>Mülteci Hakları Merkezi danışanlarının paylaştığı her türlü bilgi ve belge kurumun gizlilik taahhütleri çerçevesinde ele alınır. Buna göre kuruma ulaşan danışanların paylaştığı hiçbir bilgi ve belge kişinin açık onayı ve bilgisi olmadan hiçbir kişi ve kurumla paylaşılmaz.</p>\n<p>Mülteci Hakları Merkezi refakatsiz çocuklara ve yakın zamanda 18 yaşını doldurmuş refakatsiz gençlere birtakım ilave destekler sunmaktadır. Buna göre refakatsiz çocuk ve gençler hususi olarak onlara tahsis edilmiş olan <a href=\"tel:+905495105206\">0549 510 52 06</a> numaralı telefondan hafta içi her gün 10.00 ila 17.00 saatleri arasında MHM ile iletişime geçebilirler. Bu hatta Türkçe, İngilizce, Fransızca, Arapça ve Farsça dillerinde ulaşmak mümkündür.</p>\n<p>MHM, refakatsiz çocuklar için refakatsiz çocuk olarak tespit edilip kurum bakımına alınma sürecinde bilgilendirme ve eşlik desteği sunabilmektedir. Ek olarak, refakatsiz çocuk ve gençlerin üçüncü ülkedeki aile üyeleriyle bir araya gelmelerine ilişkin danışmanlık hizmeti sunmaktadır. Bunların yanı sıra, refakatsiz çocuk ve gençler MHM’ye Türkiye’deki kayıt süreçleriyle ilgili, eğitim ve sağlık başta olmak üzere haklara erişimde yaşayabilecekleri zorluklarla ilgili ulaşabilirler.</p>\n",
        "language": "Turkish",
        "deep_link": "https://multecihaklari.info/tr/services/refakatsiz-cocuklar-icin-haklar-ve-prosedurler-2/?section=questions&question=22"
    },
    {
        "section": "MHM'ye Ulaşın",
        "question": "Mülteci Hakları Merkezi kimdir?",
        "answer": "\n<p><strong>Mülteci Hakları Merkezi</strong> savaş veya zulüm olaylarından dolayı Türkiye’ye sığınan mülteciler ve diğer hassas durumdaki göçmenlerin ulusal ve uluslararası mevzuattan kaynaklanan haklara erişimlerini güçlendirmeye yönelik çalışmalar yürüten, dernek statüsünde bağımsız bir sivil toplum örgütüdür; Merkezi İstanbul’dadır. Kurum, sığınmacılara yönelik sunduğu hukuki destek hizmetlerinin yanı sıra, avukatlar ve sivil toplum örgütlerine yönelik eğitim ve kapasite geliştirme faaliyetleri yürütmekte, mülteci hukukuna dair çeşitli konularda bilgi ve başvuru kaynakları hazırlamakta, ve Türkiye’de sığınma alanındaki mevzuat, politika ve uygulamaların uluslararası standartlarla uyum içinde gelişmesini teşvik eden faaliyetler yürütmektedir.</p>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=0"
    },
    {
        "section": "MHM'ye Ulaşın",
        "question": "Etik ve Profesyonellik İlkelerine neden ihtiyaç duyuyoruz?",
        "answer": "\n<p>Mülteci Hakları Merkezi (MHM) sığınmacılara, mültecilere, hassas durumdaki göçmenlere ve diğer ilgili kişilere sunduğu destek hizmetlerini etik ve profesyonel davranış ilkelerine en yüksek seviyede uyum ile sürdürmeyi taahhüt eder. Ayrıca, MHM’nin hizmet sunumunun yararlanıcılarımız ile çalışanlarımız arasında eşit olmayan güç ilişkisi barındırdığını farkında olarak; danışanlarımıza etkili bir hizmet sunabilmek için iyi tanımlanmış kurumsal davranış standartlarına sahip olmamız gerektiğini düşünüyoruz.</p>\n<p>Bu ilkeler, MHM ve personelinin gerekli davranış standartlarını korumak ve herhangi bir suiistimalden kaçınmalarını sağlamak amacıyla oluşturulmuş değer ve kurallar bütünüdür. Etik ve profesyonellik, MHM’nin hizmet verdiği yararlanıcılara etkin ve sorumlu hizmeti garanti etmek için gereklidir. Ayrıca, MHM’nin şeffaflık ve yeterlilik konusundaki itibarını korumak için kritik öneme sahiptirler.</p>\n<p>Etik ve Profesyonellik ilkeleri MHM ve tüm personeli (MHM personeli, gönüllüleri, yüklenicileri ve MHM’nin ortak kuruluşlarının personeli dahil) için geçerlidir.</p>\n<p>Kurumumuzun her seviyedeki çalışanı; bu standartları korumak, iyi bir örnek oluşturmak ve çalışanlarımızı bu konuda destekleyen bir çalışma ortamı oluşturmak  için özel bir sorumlulukla hareket etmektedir.</p>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=1"
    },
    {
        "section": "MHM'ye Ulaşın",
        "question": "Hukuki Destek Hizmetleri Sunumunda Bağlı Kaldığımız Etik ve Profesyonellik İlkeleri nelerdir?",
        "answer": "\n<p>Mülteci Hakları Merkezi, sığınmacı ve diğer hassas durumda yabancılara yönelik sunduğu ücretsiz hukuki destek hizmetlerinin yürütülmesinde:</p>\n<ul>\n<li>Yararlanıcılara, ırk, dil, ten rengi, etnik ve dini aidiyetler, politik görüş, yaş, engel, cinsiyet, cinsel yönelim ve cinsiyet kimliği ve diğer <strong>bireysel farklılıklardan bağımsız olarak eşit muamele eder;</strong></li>\n<li>Eşit muamele ve hizmet kalitesini güvence altına almak üzere oluşturulan standartlaştırılmış hizmet politikaları çerçevesinde, <strong>bütün yararlanıcılar aynı tip hukuki destek talepleriyle ilgili eşdeğer düzey ve nitelikte hizmetlerden </strong>yararlandırılır;</li>\n<li>Yararlanıcılara, ilgili göç ve sığınma süreçlerinde karşılaşabilecekleri <strong>olumlu ve olumsuz ihtimaller ve seçeneklerle açık ve doğru ve gerçekçi bilgilendirme </strong>yapar, gerçekçi olmayan beklentiler oluşturmaktan kaçınır;</li>\n<li>Hukuki seçeneklerle ilgili olarak kişilerin yerine karar vermekten kaçınır, <strong>yararlanıcıların doğru ve güvenilir bilgi ve danışmanlık ışığında kendi kararlarını vermelerini</strong> destekler;</li>\n<li>Yararlanıcılara sunulan <strong>hukuki destek hizmetlerinin içeriği ve sınırlarıyla ilgili açık ve doğru bilgilendirme yapar</strong>, gerçekçi olmayan ya da yerine getirilemeyecek taahhütlerde bulunmaktan kaçınır;</li>\n<li>Yararlanıcılarla <strong>karşılıklı saygı, profesyonel mesafe ve kişisel nezaket temelinde iletişim</strong> kurar;</li>\n<li><strong>MHM’nin bütün hukuki bilgilendirme materyalleri ve hukuki destek hizmetleri tamamen ücretsizdir</strong>; buna, basılı ve görsel hukuki bilgilendirme yayınları, çevrim içi ve yüz yüze gerçekleştirilen grup bilgilendirme ve kapasite geliştirme seminerleri de dahildir; aksi bir algıya ya da yanlış anlamaya fırsat bırakmamak amacıyla, <strong>MHM çalışanları yararlanıcılardan hiçbir şekilde herhangi bir hediye, benzeri maddi ve kişisel fayda kabul edemez;</strong></li>\n<li>Yararlanıcılar MHM hukuki bilgilendirme ve destek hizmetlerinden <strong>yararlanmak için,</strong> <strong>herhangi bir üçüncü kişi ya da kuruluşun aracılığı gerekmeksizin, soru ve taleplerini bize doğrudan iletebilirler; </strong>MHM’nin sığınmacı ve göçmenlere ücret ya da başka kişisel fayda karşılığı hizmetlerimizle ilgili <strong>‘yönlendirme’ veya ‘ilişkilendirme’ hizmeti sunduğunu iddia eden hiçbir üçüncü kişi ya da kurumla ilişkisi yoktur;</strong> yararlanıcılar bu türden yanıltıcı vaatlerle çıkar elde etmeyi amaçlayabilecek kötü niyetli kişi ve kurumlara itibar etmemelidir;</li>\n<li>Hukuki destek hizmetlerinin yürütülmesinde ve kişilere idari ve hukuki süreçleriyle ilgili<strong> takip edileceği taahhüt edilen iş ve işlemlerle ilgili olarak özenli çalışma ilkesini</strong> titizlikle gözetir; sunulan hukuki destek hizmetinde oluşabilecek <strong>herhangi bir ihmal ya da hata ile ilgili olarak kurumsal sorumluluk</strong> üstlenir;</li>\n<li><strong>Kişisel bilgilerin gizliliğini titizlikle gözetir; </strong>bağımsız bir hukuki destek aktörü olarak, yararlanıcıların kişisel bilgilerini – kendi açık onayları olmadan – hiçbir şekilde üçüncü kişiler, kurumlar veya mercilerle paylaşmaz;</li>\n<li><strong>Kişisel verilerin korunmasıyla ilgili mevzuattan kaynaklanan bütün yükümlülükleri eksiksiz yerine getirir;</strong> hukuki destek ilişkisi ve etkileşimleri sırasında kişisel verilerin korunmasıyla ilgili söz konusu olabilecek hususlar konusunda yararlanıcılara gereken bilgilendirmeleri yapar, onay gerektiren hususları yararlanıcıların dikkatine sunar;</li>\n<li>Hukuki destek sağlayan vasfıyla <strong>hiçbir şekilde yararlanıcıları doğru olmayan bilgi ve beyanlar veya sahte belge sunmaya teşvik etmez</strong>; hukuki temsilci vasfıyla hiçbir şekilde <strong>kişiler adına doğru olmayan bilgi ve beyanlar veya sahte belgelerin sunumuna aracılık etmez; </strong></li>\n<li><strong>Hiçbir şekilde suç niteliğinde eylemlere katılmaz veya aracılık etmez; </strong></li>\n<li>Çocuk yararlanıcılarla ilgili olarak <strong>“Çocuğun Yüksek Yararı” ilkesini gözetir;</strong></li>\n<li><strong>Bütün yararlanıcılar ve çalışanlar için güvenli bir çalışma ve hizmet ortamı taahhüt eder;</strong> cinsiyet, cinsel yönelim ve cinsiyet kimliği başta olmak üzere, hiçbir kimlik veya farklılık unsuru temelinde, saygısızlık, şiddet, taciz veya sömürü niteliğinde hiçbir tutum ve davranışa tahammül etmez.</li>\n</ul>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=2"
    },
    {
        "section": "MHM'ye Ulaşın",
        "question": "Cinsel Sömürü ve İstismar nedir?",
        "answer": "\n<p><strong>Cinsel Sömürü:</strong> Cinsel sömürü; hassas bir durumun, güç ilişkisinin veya güvenin cinsel amaçlarla fiili olarak istismar edilmesi veya istismar edilme girişiminde bulunulmasıdır.</p>\n<p><strong>Cinsel istismar:</strong> Güç kullanarak veya eşit olmayan ya da zorlayıcı koşullar altında fiili olarak gerçekleştirilen veya gerçekleştirilmesi tehdidinde bulunulan cinsel faaliyettir.</p>\n<p>CSİ bir insan hakları ihlalidir ve MHM çalışanları için ağır suistimal eylemi niteliği taşır. MHM, tek bir cinsel sömürü ve istismar vakasının bile çok fazla olduğu bilinciyle her türlü cinsel şiddete karşı sıfır tolerans politikası izlemektedir.</p>\n<p>MHM personeli tarafından cinsel sömürü ve istismara maruz kaldığınızı düşünüyorsanız ya da MHM personelinin olası bir cinsel sömürü veya istismar olayına karıştığı konusunda bilginiz veya karışmış olma olasılığı konusunda herhangi bir şüpheniz varsa, lütfen durumu doğrudan aşağıda detaylı bir şekilde açıkladığımız <a href=\"http://mhd.org.tr/tr/geri-bildirim-ve-sikayet-mekanizmamiz\"><strong>Geri Bildirim ve Şikayet Mekanizmamız’a</strong></a> bildirin.  Bu süreçte, yapacağınız şikayetlerin gizli tutulduğunu ve bildirdiğiniz bilginin sizin rızanız olmadan başkalarıyla paylaşılmayacağını unutmayın.</p>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=3"
    },
    {
        "section": "MHM'ye Ulaşın",
        "question": "Cinsel Sömürü ve İstismarı Önleme Hakkında dayanak aldığımız temel ilkeler nedir?",
        "answer": "\n<p>MHM, cinsel sömürü ve istismara karşı sıfır tolerans politikasına sahiptir. Yararlanıcılarımızı, cinsel sömürü ve istismardan korumak ve bu tür suiistimaller meydana geldiğinde yeterli müdahaleyi sağlamak için önlemler alıyoruz. Bu kapsamda; aşağıdaki ilkeleri benimsiyor ve titizlikle uyguluyoruz:</p>\n<ol>\n<li> Cinsel sömürü ve istismar (CSİ), MHM çalışanlarının görevlerini ciddi bir şekilde kötüye kullanmaları olarak kabul edilir ve işlerinin sonlandırılmasıyla sonuçlanır.\n</li>\n<li> Çocuklarla (18 yaşın altındaki kişiler), cinsel etkileşim yasaklanmıştır. Çocuğun yaşı hakkındaki yanlış bilgilendirme bir savunma aracı değildir.\n</li>\n<li> Cinsel birleşme amacıyla para akışının sağlanması, iş verme, mal veya hizmet alımı; cinsel iltimas veya diğer her türlü aşağılayıcı, küçük düşürücü veya istismar edici hareketler dahil olmak üzere yasaklanmıştır. Bu husus, yararlanıcılara yapılan yardım hizmetlerini de kapsamaktadır.\n</li>\n<li> Kurum çalışanları, ortakları, gönüllüleri ile yararlanıcıların arasındaki cinsel ilişkiler adil olmayan güç dinamiklerine dayandığı için şiddetle karşı çıkılmaktadır. Bu tarz ilişkiler kurumların güvenirlik ve bütünlüğüne zarar vermektedir.\n</li>\n<li>Bir çalışanının kurum içerisinde CSİ konusunda herhangi bir şüphesi veya çekincesi var ise, bu çekinceleri ivedilikle yöneticisini konu hakkında bilgilendirerek bildirmesi gerekmektedir.\n</li>\n<li>MHM CSİ’yi önleyici bir çevre oluşturmak ve sürdürmekle yükümlüdür ve tüm çalışanlar CSİ politikasının uygulanmasının teşvikinden sorumludur. Kurumun yöneticileri, CSİ politikasının uygulanması, desteklenmesi ve geliştirilmesi için uygun ortamı sağlamalıdır.</li>\n</ol>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=4"
    },
    {
        "section": "MHM'ye Ulaşın",
        "question": "Dolandırıcılık ve yolsuzluk nedir?",
        "answer": "\n<p><strong>Dolandırıcılık, </strong>fayda sağlamak üzere karşı tarafı kasıtlı olarak yanıltma amacıyla gerçekleştirilen her türlü eylem dolandırıcılık kapsamına girmektedir.</p>\n<p><strong>Yolsuzluk ise </strong>bir kişinin bir eylemi yerine getirmesini usulsüz şekilde sağlamak amacıyla herhangi bir menfaatin, doğrudan ya da dolaylı olarak, teklif edilmesi, verilmesi, alınması veya talep edilmesidir.</p>\n<p><strong>MHM’nin bütün hukuki bilgilendirme materyalleri ve hukuki destek hizmetleri tamamen ücretsizdir</strong>; buna, basılı ve görsel hukuki bilgilendirme yayınları, çevrim içi ve yüz yüze gerçekleştirilen grup bilgilendirme ve kapasite geliştirme seminerleri de dahildir; aksi bir algıya ya da yanlış anlamaya fırsat bırakmamak amacıyla, <strong>MHM çalışanları yararlanıcılardan hiçbir şekilde herhangi bir hediye, benzeri maddi ve kişisel fayda kabul edemez.</strong></p>\n<p>Yararlanıcılar MHM hukuki bilgilendirme ve destek hizmetlerinden <strong>yararlanmak için,</strong> <strong>herhangi bir üçüncü kişi ya da kuruluşun aracılığı gerekmeksizin, soru ve taleplerini bize doğrudan iletebilirler; </strong>MHM’nin sığınmacı ve göçmenlere ücret ya da başka kişisel fayda karşılığı hizmetlerimizle ilgili <strong>‘yönlendirme’ veya ‘ilişkilendirme’ hizmeti sunduğunu iddia eden hiçbir üçüncü kişi ya da kurumla ilişkisi yoktur.</strong> Yararlanıcılar bu türden yanıltıcı vaatlerle çıkar elde etmeyi amaçlayabilecek kötü niyetli kişi ve kurumlara itibar etmemelidir.</p>\n<p>Size para karşılığında sunulan her türlü MHM hizmetinin dolandırıcılığa dayalı olduğunu unutmayın. MHM’nin faaliyetleri ve hizmetleri hakkında gerçek bilgilere ulaşmak için, lütfen bizimle iletişime geçin.</p>\n<p>MHM personelinin veya MHM ortakları veya yüklenicileri bünyesinde çalışan personelin yolsuzluğa veya dolandırıcılığa karıştığı konusunda herhangi bir bilgiye sahipseniz, lütfen durumu acilen <a href=\"https://www.mhd.org.tr/tr/geri-bildirim-ve-sikayet-mekanizmamiz\"><strong>Geri Bildirim ve Şikayet Mekanizmamız’a</strong></a> bildirin.</p>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=5"
    },
    {
        "section": "MHM'ye Ulaşın",
        "question": "Etik ve Profesyonellik ilkelerine aykırı tutum ve davranışa maruz kaldığımı düşünüyorum. Ne yapmalıyım?",
        "answer": "\n<p>Mülteci Hakları Merkezi, hukuki destek hizmetleri başta olmak üzere bütün faaliyetlerinin yürütülmesinde yukarıda sayılan Etik ve Profesyonellik İlkelerine uygun tutum ve davranışta bulunmayı taahhüt eder. MHM çalışanlarının veya temsilcilerinin bu ilkeleri ihlal etmesi durumunda kurumumuzun <a href=\"http://mhd.org.tr/tr/geri-bildirim-ve-sikayet-mekanizmamiz\"><strong><u>Geri Bildirim ve Şikayet Mekanizmasına</u></strong></a> başvurabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=6"
    },
    {
        "section": "MHM'ye Ulaşın",
        "question": "Geri Bildirim ve Şikayet mekanizması nedir?",
        "answer": "\n<p>Mülteci Hakları Merkezi (“MHM”), çalışmaları ve davranış kurallarıyla ilgili tüm paydaşlarından zamanında ve uygun bir şekilde geri bildirim almayı ve şikayetlere yanıt vermeyi taahhüt eder. Geri bildirim ve şikayetler profesyonelce ve adaleti, şeffaflığı ve hesap verebilirliği teşvik edecek bir şekilde ele alınır. Geri Bildirim ve Şikayet Mekanizması MHM’nin, faaliyetlerini yürütürken aşağıdaki konuları dikkate aldığını gösteren kurumsal bir yapıdır:</p>\n<ul>\n<li>Paydaşlarımızın itibarını, değerini ve onların dinlenilme ve tanınma haklarını teyit etmek,\n</li>\n<li>Paydaşlarımızın ihtiyaçlarını anlamak ve programlarımızı onların ihtiyaçlarını daha iyi karşılayacak şekilde düzenleyerek kalite ve etkiyi artırmak,\n</li>\n<li>Yanlış davranışlar hakkında kurumsal farkındalığı artırmak ve MHM’nin yanlış davranışlara müsamaha göstermediği konusunda paydaşları temin etmek.</li>\n</ul>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=7"
    },
    {
        "section": "MHM'ye Ulaşın",
        "question": "Geri Bildirim ve Şikayet mekanizmasına kimler başvurabilir?",
        "answer": "\n<p>Mülteci Hakları Merkezi’nden destek alan tüm yararlanıcılar, kurumumuzun Geri Bildirim ve Şikayet mekanizmasına başvurabilirler. Kurumumuzun faaliyetlerine katılan ve kurumumuz ile temas halinde olan tüm paydaşlar, Etik ve Profesyonellik ilkelerine aykırı bir duruma maruz kalmaları veya gözlemlemeleri veya MHM’den aldıkları hizmetlere ilişkin olumsuz veya olumlu geri bildirimlerini iletmek amacıyla Geri Bildirim ve Şikayet mekanizmamıza başvurabilirler:</p>\n<ul>\n<li>Tüm MHM faydalanıcıları,</li>\n<li>MHM’nin politika ve eylemlerinden doğrudan etkilenen diğer kişiler,</li>\n<li>Ortaklar, fonlayıcı kuruluşlar ve onların çalışanları (insani yardım ortakları, yükleniciler ve yetkililer).</li>\n</ul>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=8"
    },
    {
        "section": "MHM'ye Ulaşın",
        "question": "Geri Bildirim ve Şikayet mekanizmasında hangi bildirimler değerlendirilir?",
        "answer": "\n<p>Geri Bildirim ve Şikayet mekanizması, Mülteci Hakları Merkezi’nin sunduğu hukuki destek hizmetleri, düzenlediği etkinlikler ve tüm faaliyetleri ile ilgili olumlu ve olumsuz görüşlerinizi paylaşabileceğiniz bir mekanizma olmanın yanı sıra, aynı zamanda Etik ve Profesyonellik ilkelerinin ihlali durumunda başvurulabilecek kurumsal bir yapıdır. Mülteci Hakları Merkezi, sunduğu hizmetler ve işleyişi hakkında geri bildirim almaya, şikayetlere yanıt vermeye ve sunduğu desteği bu görüşler doğrultusunda geliştirmeyi amaçlamaktadır.</p>\n<p>Aşağıdaki kategorilerde iletilen geri bildirim/şikayetler değerlendirilecektir:</p>\n<ul>\n<li>Sunulan hizmetler hakkında olumlu/olumsuz geri bildirim</li>\n<li>Operasyonel şikayetler (verilen hizmetlerde yaşanan gecikmeler vs.)</li>\n<li>Yolsuzluk (dolandırıcılık, hırsızlık vs.)</li>\n<li>Gizlilik ihlalleri</li>\n<li>Cinsel sömürü ve istismar</li>\n<li>Her türlü ayrımcılık</li>\n<li>Taciz, zorbalık ve sözlü taciz</li>\n</ul>\n<p>Geribildirim ve Şikayet Mekanizması kapsamında aşağıdaki geri bildirim/şikayet kategorileri değerlendirmeye alınmayacaktır:</p>\n<ul>\n<li>MHM ile ilgisi olmayan konular hakkındaki bildirimler/şikayetler,</li>\n<li>Kurum içi işleyişe ilişkin yapılan bildirim/ şikayetler (Kurum içi ayrı bir geri bildirim ve şikayet mekanizmamız bulunmaktadır.)</li>\n</ul>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=9"
    },
    {
        "section": "MHM'ye Ulaşın",
        "question": "Geri Bildirim ve Şikayet mekanizmasına nasıl başvurulur?",
        "answer": "\n<p><em>Mülteci Hakları Merkezi olarak size verdiğimiz hizmetler hakkında geri bildirim almak, aldığınız hizmete yönelik iletmek istediğiniz şikayetler var ise dinlemek ve sunduğumuz destekleri görüşleriniz doğrultusunda iyileştirmek istiyoruz. Bu kapsamda, diğer destek hatlarımızın dışında yalnızca <strong>geri bildirim ve şikayetlerinizi</strong> iletebilmeniz için oluşturulmuş aşağıdaki iletişim kanallarından dilediğinizi kullanabilirsiniz.</em></p>\n<p><strong>MHM Geri Bildirim ve Şikayet Hattı:</strong></p>\n<p>Hafta içi Pazartesi’den Cuma’ya saat 10.00-17.00 saatleri arasında: <a href=\"tel:905433296190\">0543 329 61 90</a> </p>\n<ul>\n<li>Söz konusu hat İngilizce ve Türkçe dillerinde hizmet vermekle beraber; talep edilmesi halinde Arapça ve Farsça, Fransızca ve diğer dillerde tercüme gerçekleştirilecektir.</li>\n<li>Bunun dışında; herhangi bir dilde iletilecek SMS, Whatsapp, Telegram, Signal, Viber mesajları değerlendirmeye alınacaktır.</li>\n</ul>\n<p><strong>E-posta:</strong> <a href=\"mailto:geribildirim-sikayet@mhd.org.tr\">geribildirim-sikayet@mhd.org.tr</a> ya da <a href=\"mailto:feedback-complaints@mhd.org.tr\">feedback-complaints@mhd.org.tr</a>. </p>\n<p>Herhangi bir dilde iletilecek e-postalar değerlendirmeye alınacaktır.</p>\n<p><strong>Çevrimiçi form:</strong> İsterseniz, <a href=\"https://docs.google.com/forms/d/e/1FAIpQLScfDQVudLlDha6nMACBoTwDLE2YWNscWjd2OzWOOOnBXIUsTQ/viewform\">Türkçe</a>, <a href=\"https://docs.google.com/forms/d/e/1FAIpQLSc76wSwaQCenUQD1yKIhRyrs565grkiiO3ndKfleHTuBAfRZg/viewform\">İngilizce</a>, <a href=\"https://docs.google.com/forms/d/e/1FAIpQLSdTRAMZgfgJ4lnPlMw2kN97U4Jb6ANN5mbphl1glrfFWMzZLQ/viewform\">Fransızca</a>, <a href=\"https://docs.google.com/forms/d/e/1FAIpQLSdu7Euqd2qeeCJwojRJ3KGQ3wZXUuZlugSe4FxAlcjgytey-Q/viewform\">Arapça </a>veya <a href=\"https://docs.google.com/forms/d/e/1FAIpQLSfHq0keZ24iFQwU3FYfDvr8U0d-Q7V3XKcB9f5MG7QUidsowQ/viewform\">Farsça </a>dillerinde hazırlanmış çevrimiçi formu doldurarak da geri bildiriminiz veya şikayetinizi bize ulaştırabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=10"
    },
    {
        "section": "MHM'ye Ulaşın",
        "question": "Geri Bildirim ve Şikayet mekanizması nasıl çalışır?",
        "answer": "\n<p>Tarafımıza ulaşan her kişi ve kurumun bilgileri, gizlilik ilkelerine bağlı kalınarak, titizlikle değerlendirilecektir. Bu bilgiler yasal zorunluluklar dışında hiçbir sebeple üçüncü kişilerle paylaşılmayacaktır. Başvurunun değerlendirilmesi ve soruşturulması sırasında başvuru sahibinin ve diğer ilgililerin mahremiyetine özen gösterilir. Ayrıca MHM, yapılan bildirimlerin yararlanıcıların kurumumuzdan hizmet alma veya almaya devam etme durumlarını etkilemeyeceğini de hatırlatır.</p>\n<p>MHM, herhangi türde ayrımcılık ve tacize kesinlikle taviz vermeyen ve ortaya çıkabilecek bu tür durumları görmezden gelmeyen bir hizmet ortamı sunmayı taahhüt eden bir kurumdur.</p>\n<p>Şikayette bulunurken, bildiriminizi, ne olduğunu, olay ve/veya olaylar hakkında bildiklerinizi detaylı şekilde yazarak; görevi suistimale kalkışan kişinin kim olduğunu ve varsa bu olaya dahil olan başka kişileri de mümkünse ad-soyad, iş belirterek ve mümkünse gün ve saati de ekleyerek oluşturun. Şikayetler isimsiz olarak yapılabilir, ancak eğer isimsiz şikayette bulunmayı tercih ederseniz lütfen olayla ilgili tüm ayrıntıları eklediğinizden emin olun.</p>\n<p>Şikayet ve geri bildirimlerinizin kapsamını anlayabilmek ve bize başvurduğunuz konu hakkında daha detaylı bilgi almak amacıyla sizinle iletişime geçmemiz gerekebilir. Geri Bildirim ve Şikayet mekanizmasına yapılan başvurular 3 iş günü içerisinde cevaplandırılmaktadır. Söz konusu cevapta, başvurunun tarafımıza ulaştığı ve başvurunun içeriğine göre nasıl bir yol izleyeceği ilgiliye bildirilir.</p>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=11"
    },
    {
        "section": "MHM'ye Ulaşın",
        "question": "Şikayet ve geri bildirimlerimi iletirsem sizden destek almaya devam edebilir miyim?",
        "answer": "\n<p>Evet. MHM, yapılan bildirimlerin yararlanıcıların kurumumuzdan hizmet alma veya almaya devam etme durumlarını etkilemeyeceğinin taahhüt eder.</p>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=12"
    },
    {
        "section": "MHM'ye Ulaşın",
        "question": "Şikayet ve geri bildirimlerime ilişkin bir MHM yetkilisi ile yüz yüze görüşebilir miyim?",
        "answer": "\n<p>Elbette. Şikayet veya geri bildirimlerinizi ofis saatlerimiz içerisinde (9.30- 17.30) yüz yüze olarak da iletebilirsiniz. Ofise gelmeden önce <a href=\"tel:905433296190\">0 543 329 61 90</a> numaralı telefon numarasından randevu almanızı tavsiye ederiz. Şikayet ve geri bildirimlerinizi iletmek için ofisimizdeki şikayet kutularını da kullanabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=13"
    },
    {
        "section": "MHM'ye Ulaşın",
        "question": "Mülteci Hakları Merkezi mensubu olmayan bir kişi hakkında şikayetimi iletebilir miyim?",
        "answer": "\n<p>MHM, sadece kendi çalışanları ve faaliyetlerinden sorumludur. Şikayetinizin mahiyetine göre, farklı kurum veya polise başvurmanız gerekebilir. Bu tür konularda sorularınız olması halinde, bu hattı değil, MHM genel hukuki danışma hattımız <a href=\"tel:+908502184830\">0 850 218 48 30</a>’u arayabilirsiniz.</p>\n",
        "language": "Turkish",
        "deep_link": "https://multecihaklari.info/tr/services/iletisim-2/?section=questions&question=14"
    }
]